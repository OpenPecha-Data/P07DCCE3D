saṅs rgyas bcom ldan ’das mñan yod na rgyal byed kyi tshal mgon med zas sbyin gyi (2) kun dga’
ra ba na bźugs so ||gaṅ gi tshe ’phags skyes po mi gti mug can gyis ser skya’i gnas na
gnas pa’i śākya khon med pa daṅ | mi ’gran pa daṅ | mi ’khu bdag bsad pa de’i tshe na tshe
daṅ ldan pa kun dga’ bo’i sriṅ mo’i bu gñis śig pha mas bor nas | de daṅ der (3) ’khyam pa
las mñan yod kyi tshoṅ pa dag zoṅ thogs te ser skya’i gnas su doṅ ba daṅ | de dag gis de
gñis bźin gzugs las ṅo śes nas smras pa | khye’u gñis khyod kyi pha ma gñis gaṅ na | de gñis
kyis smras pa | ’phags skyes po mi gti mug can gyis bsad do ||(4) mñan yod na khyed gñis
kyi źaṅ po btsun pa kun dga’ bo źes bya ba dge sloṅ rab tu grags pa ’dug na ci’i phyir
der mi ’doṅ ||des gñis kyis smras pa | kho bo cag su źig gis der khrid par ’gyur | kho bo
cig gis bkri’o ||de dag gi zoṅ sgyur nas rin blaṅs te khye’u de gñis (5) khrid nas mñan yod
du doṅ ste | de dag gis khye’u de gñis rgyal byed kyi tshal gyi sgor bor ba daṅ | tshe daṅ
ldan pa kun dga’ bos de gñis bźin gzugs las ṅo śes nas des smras pa | khye’u gñis khyed
gñis kyi pha ma gñis gaṅ na | de gñis kyis smras pa | ’phags (6) skyes po mi gti mug can
gyis bsad do ||tshe daṅ ldan pa kun dga’ bo ñe du la mñes gśin pa yin pas des ñe du daṅ bral
ba thos nas mchi mas brnaṅs te ’dug go ||dge sloṅ rnams kyis de la smras pa | cho daṅ ldan
pa kun dga’ bo khyod kyi khye’u ’di gñis su dag cig (7) yin | sriṅ mo’i bu dag go ||khyod
ci’i phyir ’di gñis sdud par mi byed | des smras pa | kho bo ni lto ’graṅs tsam gyi bsod
sñoms blaṅs nas phyir ’byuṅ na kho bos ’di gñis la gaṅ nas sbyin ||de dag gis smras pa
| khye’u ’di gñis kyis dge sloṅ dag la lo ma daṅ | [(85a1]me tog daṅ | ’bras bu dag ’bul na
| dge sloṅ dag byaṅ ’di gñis la lhuṅ bzed kyi lhag ma sbyin par ’gyur ro ||des de gñis bsdus
nas dge sloṅ dag la lo ma daṅ | me tog daṅ | ’bras bu dag ’gul du gźug par brtsams pa
daṅ | (2) dge sloṅ dag kyaṅ de gñis la lhuṅ bzed kyi lhag ma sbyin par byed do ||de dag gis
de gñis la źag ñuṅ śas śig khyin nas yaṅ mi sbyin par brtsams pa daṅ | tshe daṅ ldan pa
kun dga’ bo lto ’graṅs tsam gyi bsod sñoms blaṅs nas phyir ’byud bar byed ciṅ de byed ni
bdag ñid (3) za bar byed | phyed ni de gñis la sbyin par byed pa na skya bo bseṅ bseṅ po rid
pa daṅ | ñam chuṅ ba daṅ | rke ba daṅ | skam pa daṅ | lus ma thob par gyur to ||saṅs rgyas
bcom ldan ’das rnams ni mkhyen bźin du rmed par mdzad pa ste | mkhyen bźin du rmed pa
| (4) mkhyed kyaṅ mi rmed pa | dus su rmed pa | dus las yol bar mi rmed pa | don daṅ ldan
pa rmed pa | don daṅ mi ldan la mi rmed pas saṅs rgyas bcod ldan ’das rnams ni don daṅ mi
ldan pa rmed pa la chu lon gyis zlog par mdzad pa yin no ||de la saṅs rgyas bcom ldan (5)
’das rnams ni don daṅ ldan pa rmed pa la dus mkhyen pa yin pas saṅs rgyas bcom ldan ’das kyis
dge sloṅ rnams la rmas pa | dge sloṅ dag ci’i phyir dge sloṅ kun dga’ po skya bo bseṅ
bseṅ po rid pa daṅ | ñam chuṅ ba daṅ | rke ba daṅ | skam pa daṅ | lus mthob par (6) gyur |
de dag gis gsol ba | bcom ldan ’das tshe daṅ ldan pa kun dga’ bo’i sriṅ mo’i bu gñis śig
pha mas bor nas tshe daṅ ldan pa kun dga’ bo g-yar bltam gyi bsod sñoms blaṅs nas slar ’byuṅ
źiṅ de phyed ni bdag ñid ’tshal bar bgyid | phyed ni de gñis la stsol bas (7) des na tshe
daṅ ldan pa kun dga’ bo ’di skya bo bseṅ bseṅ po rid pa daṅ | ñam chuṅ ba daṅ | rke ba
daṅ | skam pa daṅ | lus ma thob par gyur to ||

de nas bcom ldan ’das kyis tshe daṅ ldan pa kun dga’ bo la bka’ stsal pa | kun dga’ bo khye’u
de gñis rab tu mi ’byin tam (85b1) bcom ldan ’das rab tu ’byin to ||bcom ldan ’das kyis
bka’ stsal pa | de lta bas na rab tu ’byuṅ bar ’dod pa dge ’dun gyi zan sbyin par rjes su
gnaṅ ṅo ||bcom ldan ’das kyis rab tu ’byuṅ bar ’dod pa dge ’dun gyis zan sbyin par bya’o źes
bka’ stsal (2) nas | dge sloṅ dag gis źag ñuṅ śas śig byin nas smod par brtsams so ||

de nas bcom ldan ’das kyis tshe daṅ ldan pa kun dga’ bo la yaṅ lan gñis su bka’ stsal pa | kun
dga’ bo khye’u de gñis rab tu mi ’byin tam | btsun pa de gñis kyis dguṅ lo (3) bcwa lṅa
ma lags so ||khye’u de gñis kyis dge ’dun gyi skos mal nas bya rog skrod nus sam | btsun
pa rdo thog go ||kun dga’ bo de lta bas na lo bdun lon pa bya rog skrod nus pa yoṅs su spaṅ
bas rab tu dbyuṅ bar rjes su gnaṅ ṅo ||tshe daṅ ldan pa kun dga’ bos (4) de gñis rab tu
phyuṅ ṅo ||rab tu phyuṅ nas klog tu gźug par brtsams pa daṅ | de gñis kyis źag ñuṅ śas śig
bklags nas mi ñan bar brtsams pa daṅ | tshe daṅ ldan pa maud gal gyi bu chen pos tshe daṅ
ldan pa kun dga’ bo la smras pa | tshe daṅ ldan pa kun (5) dga’ bo dge tshul ’di gñis ci’i
phyir klog tu mi gźug | des smras pa | gnas brtan bdag la mñan par mi bya bar sems na bdag
gis ji ltar bya | bdag gis ’di gñis klog tu gźug go ||des smras pa | gnas brtan de bźin
gyis śig | des de gñis (6) klog tu gźug par brtsams so ||de gñis kyis de la yaṅ źag ñud śas
śig bklags nas de la yaṅ mi ñan par brtsams pa daṅ | tshe daṅ ldan pa kun dga’ bos smras
pa | gnas brtan dge tshul ’di gñis ci’i phyir klog tu mi gźug | des smras pa | tshe daṅ
(7) ldan pa kun dga’ bo ’di gñis kyis bdag la yaṅ mi mñan par brtsams so ||tshe daṅ ldan pa
kun dga’ bos smras pa | gnas brtan dge tshul ’di gñis re źi yid byuṅ bar gyis śig | tshe
daṅ ldan pa maud gal kyi bu chen pos de gñis la smras pa | dge tshul (86a1) gñis ñin mo spyod
du ’doṅ ṅo ||de gñis kyis smras pa | ’phags pa bźud do ||stan khyer cig | tshe daṅ ldan
pa maud gal gyi bu chen pos dge tshul de gñis khrid nas ñin mo spyod du soṅ ṅo ||de na
tshe daṅ ldan pa maud gal gyi bu chen pos phyogs gcig (2) tu sems can dmyal ba dag tu sprul
te | de na gcod pa daṅ | ’tsheg pa daṅ | rduṅ ba daṅ | ’dral ba la sogs pa’i sgra dag grag
go ||de gñis kyis smras pa | ’phags pa ’di ci lags | des smras pa | deṅ la ltos śig | de
gñis der doṅ ba daṅaji (3) cam na gcod pa daṅ | ’tsheg pa daṅ | rduṅ ba daṅ | ’dral ba la
sogs pa’i las dag byed ciṅ | den kha cig ni sog le dag gis ’tsheg par byed | kha cig ni
raṅ thag dag gis ’thag par byed | kha cig ni zaṅs po che khol bdag gi naṅ du ’jud par byed
de (4) de na lcags kyi zaṅs po che gñis śig khol źiṅ ’dug pa mthoṅ nas de gñis kyis smras
pa | śes ldan dag ’di gñis su su yaṅ mi gźug gam | de dag gis smras pa | su yaṅ mi gźug ste
| ’di ltar ’phags pa kun dga’ bo’i sriṅ mo’i bu gñis rab tu byuṅ (5) nas le los ’da’ bar
byed pa de gñis śi źiṅ dus la ba ba na ’dir skye bar ’gyur bas de gñis kyi don du bźag go
||de gñis śin tu skrag nas gal te śes na deṅ ñid du bcug par ’oṅ ṅo sñam nas phyogs bźir
rnam par blta bar brtsams nas | de gñis tshe daṅ ldan (6) pa mo.oda gal gyi bu chen po’i
gan du doṅ ba daṅ | tshe daṅ ldan pa maud gal gyi bu chen pos smras pa | khyed kyis mthoṅ
ṅam | ’phags pa mthoṅ ṅo ||de na ci yod | sems can dmyal ba dag mchis so ||de na ci byed |
de gñis kyis smras pa | gcod pa daṅ | ’chog (7) pa daṅ | rduṅ ba daṅ | ’dral ba la sogs pa’i
las dag bgyid ciṅ de na kha cig ni sog le dag gis ’tsheg par bgyid | kha cig ni raṅ thag
dag gis ’thag par bgyid | kha cig ni zaṅs po che khol bdag gi naṅ du stsol bar bgyid de
| de na lcags kyi zaṅs po che gñis (86b1) śig khol źiṅ mchis pa mthoṅ nas bdag cag gis śes
ldan dag ’di gñis su su yaṅ mi gźug gam źes bgyis na | de dag gi mchid nas su yaṅ mi gźug
ste | ’di ltar ’phags pa kun dga’ bo’i sriṅ mo’i bu gñis rab tu byuṅ nas le los ’da’ bar
byed pa de (2) gñis śi źiṅ dus la bab na ’dir skye bar ’gyur pas de gñis kyi don du bźag
go źes mchi’o ||dge tshul gñis de ltar na ñes dmigs ’di dag daṅ | gźan dag kyaṅ le los ’byuṅ
bar ’gyur bas brtson ’grus gyis śig | de gñis brtson ’grus rtsom pa (3) bklag par bya bar
brtsams śiṅ | gal te sṅa dro sems can dmyal ba dran na ni zan za bar yaṅ mi byed la | gal
te phyi dro dran na ni zas de skyug par ’gyur bas de gñis skya bo bseṅ bseṅ po rid pa daṅ
| ñam chuṅ ba daṅ | rke ba daṅ | skam pa daṅ | lus mthob par (4) gyur nas des smras pa
| tshe daṅ ldan pa kun dga’ bo de gñis yid byuṅ bar byas zin to ||gnas brtan da ni gzeṅs stod
cig | tshe daṅ ldan pa maud gal gyi bu chen pos de gñis la smras pa | dge tshul gñis ñin
mo spyod du ’doṅ ṅo | de gñis kyis smras pa | ’phags (5) pa bźud de | phyogs gźan du bźud
kyi der ni mi bźud do ||stan khyer cig |

de nas tshe daṅ ldan pa maud gal gyi bu chen pos de gñis khrid nas ñin mo spyod du soṅ ṅo ||ṅe
na tshe daṅ ldan pa maud gal gyi bu chen pos phyogs gcig cig tu lha dag sprul te | de na
pi baṅ (6) daṅ | ’od ma daṅ | bal la ri daṅ | ma ha ti daṅ | su gho śa ka dag gi sgra dag
grag go ||de gñis kyis smras pa | ’phags pa ’di ci lags | des smras pa | deṅ la ltos śig
| de gñis der doṅ ba daṅ | ji tsam na pi baṅ daṅ | ma (7) ha ti daṅ | su gho śa ka dag gi
sgra dag sgrogs śiṅ de na gźal med khaṅ mal cha daṅ stan bśams pa lha’i bu mo dag gis yoṅs
su gaṅ ba gñis śig yod de | de gñis na lha’i du su yaṅ mi ’dug pa mthoṅ nas de gñis kyis
smras pa | śes ldan dag ci’i phyir gźal (87a1) med khar ’di gñis na lha’i bu su yaṅ mi ’dug
| de dag gis smras pa | su yaṅ mi ’dug go ||ci’i phyir | de dag gis smras pa | ’phags pa
kun dga’ bo’i sriṅ mo’i bu gñis rab tu byuṅ nas brtson ’grus brtsams śiṅ spyod pa de gñis
śi źiṅ dus (2) la bab na ’dir skye bar ’gyur bas de gñis kyi don du bźag go ||de gñis yoṅs
su dga’ nas tshe daṅ ldan pa maud gal khyi bu chen po’i gan du doṅ ba daṅ | tshe daṅ ldan
pa maud gal gyi bu chen pos de gñis la smras pa | khyed kyis mthoṅ ṅam | ’phags pa mthoṅ
ṅo || ||de (3) na ci yod | lha dag mchis so ||de na ci byed | de gñis kyis smras pa | pi
baṅ daṅ | ’od ma daṅ | bal la ri daṅ | ma ha ti daṅ | su gho śa ka dag gi sgra dag sgrogs
śiṅ de na gźal med khaṅ mal cha daṅ stan bśams pa lha’i bu mo dag gis yoṅs su gaṅ ba (4)
gñis śig mchis te | de gñis na lha’i bu su yaṅ ma mchis pa mthoṅ nas | bdag cag gñis kyis
śes ldan dge ci’i phyir gźal med khaṅ ’di gñis na lha’i bu su yaṅ mi ’dug ces bgyis na | de
dag gi mchid nas su yaṅ mi ’dug go ||ci’i phyir źes (5) bgyis na de dag gi mchid nas | ’phags
pa kun dga’ bo’i sriṅ mo’i bu gñis rab tu byuṅ nas brtson ’grus brtsams śiṅ spyod pa
de gñis śi źiṅ dus la bab na ’dir skye bar ’gyur bas de gñis kyi don du bźag go źes mchi’o
||dge tshul gñis de lta na phan yon ’di (6) dag daṅ | gźan dag kyaṅ brtson ’grus brtsams
pa las ’byuṅ bar ’gyur bas brtson ’grus gyis śig ||

’dul ba gźi | bam po brgyad pa |

de gñis brtson ’grus rtsom pas bkrag par bya bar brtsams te luṅ nod pa daṅ | ji tsam na gleṅ
gźi daṅ | yaṅ (7) dag par ldan pa’i rgyud du gtogs pa las |

de nas bcom ldan ’das kyi phyag gi sin mo’i rtse mos rdul dag bźes nas dge sloṅ rnams la bka’
stsal pa | dge sloṅ dag ji sñam du sems | ṅas sen mo’i rtse mos rdul dag blaṅs pa gaṅ dag
yin pa daṅ | sa la gnas pa’i (87b1) rdul gaṅ dag yin pa de dag gi da maṅ sñam | btsun pa
bcom ldan ’das kyi phyag gi sen mo’i rtse mos rdul dag bźes pa gaṅ dag lags pa de dag ni
ñuṅ ba daṅ | ñuṅ du daṅ | ñuṅ śas daṅ | ñuṅ zad lags te | de dag dogs la gnas pa’i rdul dag
daṅ bskrun na (2) brgya’i char yaṅ ñe bar mi mchi | stoṅ gi cha daṅ | brgya stoṅ gi cha
daṅ | graṅs daṅ | cha daṅ | bgraṅ ba daṅ | dpe daṅ | rgyur yaṅ ñe bar mi mchi’o ||bcom ldan
’das kyis bka’ stsal pa | dge sloṅ dag sa lag nas pa’i rdul dag ji sñed pa de sñed kyi sems
(3) can dag ni sems can dmyal ba rnams kyi naṅ nas śi ’phos te sems can dmyal ba rnams
kyi naṅ du skye bar ’gyur gyi | sen mo’i rtse mo la gnas pa’i rdul dag ji sñed pa de sñed
kyi sems can dag ni sems can dmyal ba rnams kyi.i naṅ nas śi ’phos te mi rnams kyi naṅ du
skye bar (4) ’gyur ro ||sa la gnas pa’i rdul dag ji sñed pa de sñed kyi sems can dag ni sems
can dmyal ba rnams kyi naṅ nas śi ’phos te dud ’gro rnams kyi naṅ du skye bar ’gyur gyi
| sen mo’i rtse mo la gnas pa’i rdul dag ji sñed pa da sñed kyi sems can dag ni sems can
dmyal (5) ba rnams kyi naṅ nas śi ’phos te mi rnams kyin du skye bar ’gyur ro ||sa la gnas
pa’i rdul dag ji sñed pa de sñed kyi sems can dag ni sems can dmyal ba rnams kyi naṅ nas
śi ’phos te yi dgas rnams kyi naṅ du skye bar ’gyur gyi | sen mo’i rtsi mo la gnas pa’i rdul
dag (6) ji sñed pa de sñed kyi sems can dag ni sems can dmyal ba rnams kyi naṅ nas śiṅ
’phos te mi rnams kyi naṅ du skye bar ’gyur ro ||sa la gnas pa’i rdul dag ji sñed pa de sñed
pa de sñed kyi sems can dag ni sems can dmyal ba rnams kyi naṅ nas śi ’phos te sems can
dmyal ba rnams kyi (7) naṅ du skye bar ’gyur gyi | sen mo’i rtse mo la gnas pa’i rdul dag
ji sñed pa de sñed kyi sems can dag ni sems can dmyal ba rnams kyi naṅ nas śi ’phos te lha
rnams kyi naṅ du skye bar ’gyur ro ||sa la gnas pa’i rdul dag ji sñed pa de sñid kyi sems
can dag ni sems can dmyal (88a1) ba rnams kyi naṅ nas śi ’phos te dud ’gro rnams kyi naṅ
du skye bar ’gyur gyi | sen mo’i rtse mo la gnas pa’i rdul dag ji sñed pa de sñed kyi sems
can dag ni sems can dmyal ba rnams kyi naṅ nas śi ’phos te lha rnams kyi naṅ du skye bar
’gyur ro ||sa la gnas (2) pa’i rdul dag ji sñed pa de sñed kyi sems can dag ni sogs can
dmyal ba rnams kyi naṅ nas śi ’phos te yi dgas rnams kyi naṅ du skye bar ’gyur gyi | sen mo’i
rtse mo la gnas pa’i rdul dag ji sñed pa de sñed kyi sems can dag ni sems can dmyal ba
rnams kyi naṅ nas śi ’phos (3) te lha rnams kyi naṅ du skye bar ’gyur ro ||sa la gnas pa’i
rdul dag ji sñed pa de sñed kyi sems can dag ni dud ’gro rnams kyi naṅ nas śi ’phos te dud
’gro rnams kyi naṅ du skye bar ’gyur gyi | sen mo’i rtse mo la gnas pa’i rdul dag ji sñed
pa de sñed kyi sems can dag ni dud ’gro (4) rnams kyi naṅ nas śi ’phos te mi rnams kyi
naṅ du skye bar ’gyur ro ||sa la gnas pa’i rdul dag ji sñed pa de sñed kyi sems can dag ni
dud ’gro rnams kyi naṅ nas śi ’phos te sems can dmyal ba rnams kyi naṅ du skye bar ’gyur
gyi | sen mo’i rtse mo la gnas pa’i rdul dag ji sñed pa (5) de sñed kyi sems can dag ni dud
’gro rnams kyi naṅ nas śi ’phos te mi rnams kyi naṅ du skye bar ’gyur ro ||sa la gnas pa’i
rdul dag ji sñed pa de sñed kyi sems can dag ni dud ’gro rnams kyi naṅ nas śi ’phos te
mi rnams kyi naṅ du skye bar ’gyur ro ||sa la gnas pa’i rdul dag ji sñed pa de sñed kyi sems
can dag ni dud ’gro rnams kyi naṅ nas śi ’phos te yi dgas rnams kyi naṅ du skye bar ’gyur
gyi | sen mo’i rtse mo la gnas pa’i rdul dag ji sñed pa de sñid (6) kyi sems can dag ni
duṅ ’gro dag gi naṅ nas śi ’phos te mi rnams kyi naṅ du skye bar ’gyur ro ||sa la gnas pa’i
rdul dag ji sñed pa de sñed kyi sems can dag ni dud ’gro rnams kyi naṅ nas śi ’phos te
dud ’gro rnams kyi naṅ du skye bar ’gyur gyi | sen mo’i rtse mo la gnas pa’i (7) rdul dag
ji sñed pa de sñed kyi sems can dag ni dud ’gro rnams kyi naṅ nas śi ’phos te lha rnams kyi
naṅ du skye bar ’gyur ro ||sa la nas pa’i rdul dag ji sñed pa de sñed kyi sems can dag ni
dud ’gro rnams kyi naṅ nas śi ’phos te sems can dmyal ba rnams kyi naṅ du skye bar ’gyur
gyi | (88b1) sen mo’i rtse mo la gnas pa’i rdul dag ji sñed pa de sñed kyi sems can dag ni
dud ’gro rnams kyi naṅ nas śi ’phos te lha rnams kyi naṅ du skye bar ’gyur ro ||sa la gnas
pa’i rdul dag ji sñed pa de sñed kyi sems can dag ni dud ’gro rnams kyi naṅ nas śi ’phos
te yi dgas rnams kyi (2) naṅ du skye bar ’gyur gyi | sen mo’i rtse mo la gnas pa’i rdul
dag ji sñed pa de sñed kyi sems can dag ni dud ’gro rnams kyi naṅ nas śi ’phos te lha rnams
kyi naṅ du skye bar ’gyur ro ||sa la gnas pa’i rdul dag ji sñed kyi sems can dag ni yi dgas
rnams kyi naṅ nas (3) śi ’phos te yi dgas rnams kyi naṅ du skye bar ’gyur gyi | sen mo’i
rtse mo la gnas pa’i rdul dag ji sñed pa de sñed kyi sems can dag ni yi dgas rnams kyi
naṅ nas śi ’phos te mi rnams kyi naṅ du skye bar ’gyur ro ||sa la gnas pa’i rdul dag ji sñed
pa de sñed kyi sems can (4) dag ni yi dgas rnams kyi naṅ nas śi ’phos te sems can dmyal
ba rnams kyi naṅ du skye bar ’gyur gyi | sen mo’i rtse mo la gnas pa’i rdul dag ji sñed pa
de sñed kyi sems can dag ni yi dgas rnams kyi naṅ nas śi ’phos te mi rnams kyi naṅ du skye
bar ’gyur ro ||sa la gnas (5) pa’i rdul dag ji sñed pa de sñed kyi sems can dag ni yi dgas
rnams kyi naṅ nas śi ’phos te dud ’gro rnams kyi naṅ du skye bar ’gyur gyi | sen mo’i
rtse mo la gnas pa’i rdul dag ji sñed pa de sñed kyi sems can dag ni yi dgas rnams kyi naṅ
nas śi ’phos te mi rnams kyi naṅ du (6) skye bar ’gyur ro ||sa la gnas pa’i rdul dag ji sñed
pa de sñed kyi sems can dag ni yi dgas rnams kyi naṅ nas śi ’phos te yi dgas rnams kyi
naṅ du skye bar ’gyur gyi | sen mo’i rtse mo la gnas pa’i rdul dag ji sñed pa de sñed kyi
sems can dag ni yi dgas rnams kyi naṅ (7) nas śi ’phos te lha rnams kyi naṅ du skye bar ’gyur
ro ||sa la gnas pa’i rdul dag ji sñed pa de sñed kyi sems can dag ni yi dgas rnams kyi
naṅ du skye bar ’gyur gyi | sen mo’i rtse mo la gnas pa’i rdul dag ji sñed kyi sems can
(89a1) dag ni yi dgas rnams kyi naṅ nas śi ’phos te lha rnams kyi naṅ du skye bar ’gyur ro
||sa la gnas pa’i rdul dag ji sñed pa de sñed kyi sems can dag ni yi dgas rnams kyi naṅ nas
śi ’phos te dud ’gro rnams kyi naṅ du skye bar ’gyur gyi | sen mo’i rtse mo gnas (2) pa’i
rdul dag ji sñed pa de sñed kyi sems can dag ni yi dgas rnams kyi naṅ nas śi ’phos te lha
rnams kyi naṅ du skye bar ’gyur ro ||sa la gnas pa’i rdul dge ji sñed pa de sñed kyi sems
can dag ni lha rnams kyi naṅ nas śi ’phos te sems can dmyal ba rnams kyi naṅ du skye bar
(3) ’gyur gyi | sen mo’i rtse mo la gnas pa’i rdul dag ji sñed pa de sñed kyi sems can dag
ni lha rnams kyi naṅ nas śi ’phos te lha rnams kyi naṅ du skye bar ’gyur ro ||sa la gnas
pa’i rdul dag ji sñed pa de sñed kyi sems can dag ni lha rnams kyi naṅ nas śi ’phos te dud
’gro (4) rnams kyi naṅ du skye bar ’gyur gyi | sem mo’i rtse mo la gnas pa’i rdul dag ji
sñed pa de sñed kyi sems can dag ni lha rnams kyi naṅ nas śi ’phos te lha rnams kyi naṅ
du skye bar ’gyur ro ||sa la gnas pa’i rdul dag ji sñed pa de sñed kyi sems can dag ni lha
rnams kyi naṅ nas śi (5) ’phos te yi dgas rnams kyi naṅ du skye bar ’gyur gyi | sen mo’i
rtse mo la gnas pa’i rdul dag ji sñed pa de sñed kyi sems can dag ni lha rnams kyi naṅ nas
śi ’phos te lha rnams kyi naṅ du skye bar ’gyur ro ||sa la gnas pa’i rdul dag ji sñed pa
de sñed kyi sems can dag (6) ni mi rnams kyi naṅ nas śi ’phos te sems can dmyal ba rnams kyi
naṅ du skye bar ’gyur gyi | sen mo’i rtse mo la gnas pa’i rdul dag ji sñed pa de sñed kyi
sems can dag ni mi rnams kyi naṅ nas śi ’phos te mi rnams kyi naṅ du skye bar ’gyur ro
||sa la nas pa’i rdul dag ji (7) sñed pa de sñed kyi sems can dag ni mi rnams kyi naṅ nas
śi ’phos te dud ’gro rnams kyi naṅ du skye bar ’gyur gyi | sen mo’i rtse mo la gnas pa’i rdul
dag ji sñed pa de sñed kyi sems can dag ni mi rnams kyi naṅ nas śi ’phos te mi rnams kyi
naṅ du skye bar ’gyur ro ||sa la gnas (89b1) pa’i rdul dag ji sñed pa de sñed kyi sems
can dag ni mi rnams kyi naṅ nas śi ’phos te yi dgas rnams kyi naṅ du skye bar ’gyur gyi |
sen mo’i rtse mo la gnas pa’i rdul dag ji sñed pa de sñed kyi sems can dag ni mi rnams kyi
naṅ nas śi ’phos te mi rnams kyi naṅ du skye bar ’gyur (2) ro ||źes gsuṅs pa ’khor lo bźin
du spyar ba blags pa daṅ | de gñis kyis smras pa | ’phags pa bdag cag gis kyaṅ lha daṅ mi
rnams kyi naṅ nas śi ’phos te sems can dmyal ba daṅ | dud ’gro daṅ | yi dgas rnams kyi naṅ
du skye bar bgyi’am | (3) des smras pa | bźin bzaṅs gñis ’gro ba lṅa ba’i ’khor bar ji
srid du ñon moṅs pa rnams rgyun chad par ma gyur pa de srid du zo chun rgyud mo’i tshul gyis
yoṅs su ’khor bar bya dgos so ||

de gñis yid byuṅ nas tshigs su bcad pa smras pa |

gaṅ phyir mi gnas (4) lha rnams mi bzaṅ ste ||’tsho ba thuṅ ba’i mi rnams mi bzaṅ ṅo ||gaṅ na
źi med srid pa mi bzaṅ ste ||mya ṅan ’das pa mchog ces bad gśegs gsuṅ ||

’phags pa ci nas kyaṅ bdag cag ’khor bar ’khor ba na slan chad ñon moṅs pa de lta bu dag kun
du spyod par (5) mi ’gyur ba de ltar bdag cag la chos bstan du gsol | tshe daṅ ldan pa maud
gal gyi bu chen pos de gñis kyi bsam pa daṅ | bag la ñal ba daṅ | khams daṅ | raṅ bźin
khoṅ du chud nas gaṅ thos nas de gñis kyis ñon moṅs pa thams cad spaṅs pas dgra (6) bcom pa
ñid mṅon du byas te | dgra bcom pa khams gsum pa las ’dod chags daṅ bral ba | boṅ bdag gser
du mñam pa | nam mkha’ daṅ lag mthil du mtshuṅs pa’i sems daṅ ldan pa | tsan dan daṅ ste’ur
mñam pa | rig pas sgo ṅa’i sbubs dral bar (7) gyur ciṅ | rig pa daṅ | mṅon par śes pa
daṅ | so so yaṅ dag par rig pa thob pa | srid pa daṅ | ’dod pa’i rñed pa daṅ | bkur sti
la rgyab kyis phyogs pa | dbaṅ po daṅ ñe dbaṅ daṅ bcas pa’i lha rnams kyis mchod par bya ba
daṅ | rjed par bya ba daṅ | mṅon du smra (90a1) bar bya bar gyur pa de lta bu’i chos bstan
pa byas so ||de gñis rdzu ’phrul gyis steṅ gi nam mkha’ la me tog dag thu źiṅ ’doṅ ba dge
sloṅ rnams kyis mthod nas de dag gis smras pa | tshe daṅ ldan pa dag ’di gñis gaṅ dag yin
| che ge mo daṅ che ga mo yin (2) no | |de dag gis smras pa | bdag cag lhuṅ bzed nag por
zos nas so dag lhuṅ źiṅ mgo skya bor gyur kyaṅ bdag cag gis sems rtseg cig pa yaṅ mthob
na | tshe daṅ ldan pa ’di gñis daṅ po loṅ bdun kho na lon te rab tu byuṅ na ñon moṅs pa thams
cad spaṅs pas dgra bcom (3) pa ñid mṅon du byas pas bcom ldan ’das kyis kun dga’ bo brtson
’grus kyis byaṅ chub ’thob bo źes bka’ stsal pa de ni legs par gsuṅs pa yin no ||

