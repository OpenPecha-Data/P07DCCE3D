byaṅ chub sems dpa’ dga’ ldan gyi gnas na bźugs pa na | (3) yul aṅ ga dag na aṅ ga’i rgyal po
źes bya bas rgyal srid ’byor pa | rgyas pa bde ba lo legs pa skye bo daṅ mi maṅ pos gaṅ
ba byed du bcug go ||yul ma ga dhā dag na yaṅ rgyal po pad ma chen po źes bya bas | rgyal
srid ’byor pa rgyas pa bde ba lo (4) legs pa skye bo daṅ mi maṅ pos gaṅ ba byed du bcug go
||res ’ga’ ni aṅ ga’i rgyal po dpuṅ daṅ mthu che ba yin la ||res ’ga’ ni rgyal po pad ma
chen po dpuṅ daṅ mthu che ba yin no ||gaṅ gi tshe aṅ ga’i rgyal po dpuṅ daṅ mthu che ba de’i
tshe (5) na | des dpuṅ gi tshogs yan lag bźi pa ||glaṅ po che pa’i tshogs daṅ ||rta pa’i
tshogs daṅ | śiṅ rta pa’i tshogs daṅ | dpuṅ bu chuṅ gi tshogs go bskon te | yul magadhā
rgyal po’i khab ma gtogs pa bcom nas phyir ldog par (6) byed do ||gaṅ gi tshe rgyal po pad
ma chen po dpuṅ daṅ mthu che ba de’i tshe na | des kyaṅ dpuṅ gi tshogs yan lag bźi pa | glaṅ
po che pa’i tshogs daṅ | rta pa’i tshogs daṅ | śiṅ rta pa’i tshogs daṅ | dpuṅ bu chuṅ
gi tshogs go bskon te | (2b1) yul aṅ ga tsam pa ma gtogs pa bcom nas phyir ldog par byed do
||

de nas dus gźan źig na aṅ ga’i rgyal po dpuṅ daṅ mthu che bar gyur nas | res dpuṅ gi tshogs
yan lag bźi pa glaṅ po che pa’i tshogs daṅ | rta pa’i tshogs daṅ | śiṅ rta pa’i tshogs daṅ
| dpuṅ (2) bu chuṅ gi tshogs go bskon te | yul ma ga dhā gźom par brtsams pa daṅ | ma ga
dhā na gnas pa’i skye bo’i tshogs kyis rgyal po pad ma chen po la lha aṅ ga’i rgyal pos dpuṅ
gi tshogs yan lag bźi pa glaṅ po che pa’i tshogs daṅ | rta pa’i tshogs daṅ | śiṅ rta pa’i
(3) tshogs daṅ | dpuṅ bu chuṅ gi tshogs go bskon te | yul ma ga dhā ’joms par bgyid do
źes sbron pa dag btaṅ ṅo ||rgyal po pad ma chen pos kyaṅ thos nas dpuṅ gi tshogs yan lag bźi
pa glaṅ po che pa’i tshogs daṅ | rta pa’i tshogs daṅ | śiṅ rta pa’i tshogs daṅ | (4) dpuṅ
bu chuṅ gi tshogs go bskon te | aṅ ga’i rgyal po daṅ g-yul sprad pa’i phyir ’phags so ||

de nas aṅ ga’i rgyal pos rgyal po pad ma chen po’i glaṅ po che pa’i tshogs thams cad phrogs
śiṅ | rta pa’i tshogs daṅ | śiṅ rta pa’i tshogs daṅ | dpuṅ bu chuṅ gi (5) tshogs thams cad
kyaṅ phrogs so ||rgyal po pad ma chen po yaṅ pham pa daṅ | skrag pa daṅ | bcom pa daṅ | gźan
rgyal ba daṅ | rgyab gyis phyogs par byas te | rgyal po’i khab tu źugs nas sgo bcad de
| ra ba dag gi khar sbreṅs nas ’dug go ||aṅ ga’i rgyal (6) pos rgyal po pad ma chen po la
pho ña btaṅ ste | gal te phyir ’byuṅ na de lta na legs | gal te phyir mi ’byuṅ na ji ste
steṅ gi nam mkha’ la ’gro na ni mda’ brgyud pas khyod ltuṅ bar bya’o ||ji ste sa’i ’og tu
’gro na ni mchil pa daṅ draṅ ba’i tshul gyis draṅ bar bya’o ||ji ste ri’i (7) rtse mor mdzeg
na ni der yaṅ khyod thar pa med do źes spriṅ ṅo ||rgyal po pad ma chen pos phrin yig bklags
de mi bde bar gyur te | lag pa la ’gram pa gtad nas sems khoṅ du chud ciṅ ’dug ’dug nas
| des blon po rnams la smras pa | śes ldan dag aṅ ga’i rgyal (3a1) po ’di ni gdug pa |
pha rol gnon pa | dpuṅ daṅ mthu che bar gyur la | des yu bu cag la ’di daṅ ’di skad ces sprad
na | de la yu bu cag gis ji ltar bsgrub par bya | de dag gis tshigs su bcad pa smras pa
|

yul daṅ srog la gnod gyur na ||(2) skyes bus kun du srog bsruṅ bya ||blo yis gñis ka dpyad byas
na ||yul ni yaṅ rñed srog rnams min ||

lha rnam pa thams cad du slar ’byur bar bgyi’o ||de ral gri mgul du thogs te phyir byuṅ pa daṅ
| aṅ ga’i rgyal pos de la lo thaṅ daṅ dpya phab ste de ñid du (3) bźag go ||gaṅ gi tshe
bcom ldan ’das byaṅ chub sems dpa’ dga’ ldan gyi gnas na bźugs pas gzigs pa lṅa po dag la
gzigs nas ’dod pa na spyod pa’i lha drug po dag la lan gsum bsgo ba mdzad de | glaṅ po che
ltar snaṅ bar bsgyur te | yum gyi lhums su (4) źugs pa de’i tshe nas chen po śin tu g-yos
par gyur ciṅ ’jig rten ’di thams cad kyaṅ sum bcu rtsa gsum pa’i lha rnams kyi kha dog gi
mthu bas lhag pa’i snaṅ ba rgya chen pos khyab par gyur ciṅ | ’jig rten gyi ’jig rten gyi
bar gaṅ na ñi ma daṅ zla ba ’di ltar rdzu ’phrul che ba | (5) ’di ltar mthu che ba ’di gñis
kyi ’od dag ñams su mi myoṅ ba’i mun pa mun gnag mun par byed pas | gnag par gyur pa gaṅ
dag yin pa de dag kyaṅ de’i tshe na snaṅ ba rgya chen pos khyab par gyur nas | sems can
gaṅ dag der skyes pa dag gis raṅ gi lag pa brkyaṅ ba yaṅ mi (6) mthoṅ ba de dag gis kyaṅ
’od des sems can gcig gis gcig mthoṅ nas śes ldan dag sems can gźan yaṅ ’dir skyes so ||śes
ldan dag sems can gźan yaṅ ’dir skyes so źes śes par gyur te ||gaṅ gi tshe bcom ldan ’das
byaṅ chub sems dpa’ (7) bltam pa de’i tshe na groṅ khyer chen po bźi po dag tu rgyal po
chen po bźi dag gi bu yaṅ btsas par gyur te | rgyal po’i khab tu rgyal po pad ma chen po’i
bu btsas so ||mñan yod du ni rgyal po rtsibs kyis ’phur tshaṅs byin gyi bu btsas so ||’phags
rgyal du ni rgyal po mu (3b1) khyud mtha’ yas kyi bu btsas so ||kau śā ma bīra ni rgyal
po dmag brgya pa’i bu btsas so ||bcom ldan ’das byaṅ chub sems dpa’ bltam pa na ’jig rten
thams cad sum bcu rtsa gsum pa’i lha rnams kyi kha dog gi mthu bas lhag pa’i snaṅ ba rgya
chen pos khyab par gyur (2) ciṅ ’jig rten gyi ’jig rten gyi bar gaṅ na ñi ma daṅ zla ba
’di ltar rdzu ’phrul che ba | ’di ltar mthu che ba ’di gñis kyi ’od dag ñams su mi myoṅ ba’i
mun pa mun gnag mun par byed pas gnag par gyur pa gaṅ dag yin pa de dag gyaṅ de’i tshen
snaṅ ba rgya chen pos khyab par gyur (3) nas | sems can gaṅ dag der skyes pa dag gis raṅ
gi lag pa brkyaṅ ba yaṅ mi mthoṅ ba de dag gi kyaṅ ’od des sems can gcig gis gcig mthoṅ nas
śes ldan dag sems can gźan yaṅ ’dir skyes so ||śes ldan dag sems can gźan yaṅ ’dir skyes
so (4) źes śes par gyur to ||rgyal po pad ma chen pos bsams pa | bdag gi bu btsas pa na ’jig
rten ñi ma’i gzugs śar ba ltar snaṅ źiṅ ’di btsun mo gzugs can gyi bu yin pas gźon nu
’di’i miṅ gzugs can sñiṅ por gdags so sñam nas bu de’i miṅ gzugs (5) can sñiṅ po źes bya ba
ra btags so ||rgyal po rtsibs kyis ’phur tshaṅs byin gyis bsams pa | bdag gi bu btsas pa
na ’jig rten gsal pa gsal ba ltar snaṅ bas gźon nu ’di’i miṅ gsal rgyal du gdags so sñam
nas bu de’i miṅ gsal rgyal źes bya bar (6) btags so ||rgyal po dmag brgya pas bsams pa | bdag
gi bu btsas pa ’jig rten ñi ma śar ba ltar snaṅ bar gyur pas gźon nu ’di’i miṅ śar par
gdags so sñam nas bu de’i miṅ śar ba źes bya bar btags so ||rgyal po mu khyud mtha’ yas kyis
(7) bsam pa | bdag gi bu btsas pa na ’jig rten rab tu snaṅ bas snaṅ bar gyur pas gźon
nu ’di’i miṅ rab snaṅ źes bya bar gdags so sñam nas bu de’i miṅ rab snaṅ źes bya bar gtags
so ||rgyal po re res bsams pa yaṅ bdag gi bu ’di’i mthu yin no ||bdag (4a1) gi bu ’di’i mthu
yin no sñam mod kyi | de ni de lta ma yin te | ’di ltar de dag thams cad ni byaṅ chub
sems dpa’i mthu yin pa’i phyir ro ||gaṅ gi ñin mo gźon nu gzugs can sñiṅ po btsas pa de ñid
kyi ñin mo blon po lṅa brgya dag gi bu lṅa brgya yaṅ (2) btsas te | de dag kyaṅ rigs daṅ
mthun par miṅ btags so ||gźon nu gzugs can sñiṅ po ma ma brgyad po paṅ na ’tsho ba’i ma ma
gñis daṅ | num snun pa’i ma ma gñis daṅ | dri ma ’phyi ba’i ma ma gñis daṅ | rtsen grogs
kyi ma ma gñis la rjes su gtad do ||(3) de ma ma brgyad po dag gis ’o ma daṅ | źo daṅ | mar
daṅ | źun mar daṅ | mar gyi sñiṅ khu daṅ | gźan yaṅ yo byad kyi bye brag gtso bo gtso bo
dag gis sriṅ bar byed | skyed par byed ciṅ rdziṅ na gnas pa’i pad ma bźin myur du skyed
par byed do ||de gaṅ gi tshe chen (4) bor gyur pa de’i tshe yi ge daṅ | graṅs daṅ | rtsis
daṅ | lag rtsis daṅ | dbyuṅ ba daṅ | gźug pa daṅ | gźag pa la ñe bar źugs nas | de yi ge’i
mthar phyin ciṅ ’byed pa daṅ | klog pa daṅ | mkhas pa daṅ | skyed pa gsal ba daṅ | brtag
pa brgyad (5) po ’di lta ste | rin po che brtag pa daṅ | gźi brtag pa daṅ | gos brtag pa daṅ
| śiṅ brtag pa daṅ | glaṅ po che brtag pa daṅ | rta brtag pa daṅ | buṅ med brtag pa daṅ
| skyes pa brtag pa la mkhas par gyur to ||rgyal po rgyal rigs spyi bor dbaṅ (6) bskur ba
ljoṅs kyi dbaṅ phyug mthu daṅ brtson ’grus thob pa | sa chen po’i dkyil ’khor mṅon par rgyal
bar byas te gnas pa rnams kyi bzo’i gnas daṅ | las kyi gnas tha dad par gyur pa gaṅ dag
yin pa ’di lta ste | glaṅ po che’i gñar bźon pa daṅ | rta bźon (7) ba daṅ | śiṅ rta’i thabs
daṅ | ral gri’i thabs daṅ | ’phoṅ daṅ | phyir bsnur ba daṅ | mdun du bsnur ba daṅ | lcags
kyi bsgyur thabs daṅ | źags pa gdab pa daṅ | mda’ bo che ’phen thabs daṅ | ’dzin staṅs
daṅ | gom staṅs daṅ | thor tshugs (4b1) daṅ | gcad pa daṅ | dral ba daṅ | dbug pa daṅ | gnas
lṅa po ’di lta ste | rgyaṅ nas ’phog pa daṅ | sgra grags par ’phog pa daṅ | gnad du ’phog
pa daṅ | mi ’chor bar ’phog pa daṅ | tshabs chen de dag la yaṅ źugs śiṅ byaṅ bar gyur
to ||(2) blon po’i bu lṅa brgya po de dag kyaṅ bzo’i gnas daṅ | las kyi gnas dag la byaṅ bar
gyur to ||de phas bzo sbyaṅ ba bcwa brgyad po dag la bcug nas de’i miṅ bzo sbyaṅs gzugs
can sñiṅ po ||bzo sbyaṅs gzugs can sñiṅ po źes bya bar gyur to ||

de nas dus gźan (3) źig na gźon nu gzugs can sñiṅ po glaṅ po che la źon te ljoṅs su byuṅ ba
daṅ | des aṅ ga’i rgyal po’i źo śas ’tsho ba dag lo thaṅ daṅ dpya sdud pa mthoṅ nas |des smras
pa | śes ldan dag lo thaṅ daṅ dpya sdud pa ’di dag su’i yin |de dag gis smras pa | lha
(4) aṅ ga’i rgyal po’i lags so ||des smras pa | ci yu bu cag de la lo thaṅ ’bul ba yin nam
|de dag gis smras pa | lha lo thaṅ ’bul ba lags so ||des smras pa | śes ldan dag źo śas
’tsho ba de dag pos śig |de dag gis bos pa daṅ | des smras (5) pa | śes ldan dag de yaṅ rgyal
po rgyal rigs spyi bor dbaṅ bskur ba yin la | ṅed kyaṅ rgyal po rgyal rigs spyi bor dbaṅ
bskur ba yin na | ci’i phyir khyed cag lo thaṅ daṅ dpya sdud par byed | deṅ la phyin chad
lo thaṅ daṅ dpya ma sdud cig |de dag gis pa bsams (6) pa | gźon nu ’di ni rgyus mi śes
pa yin pas bdag cag rgyal po pad ma chen po’i gan du ’doṅ źig soṅ nas bsñad par bya’o sñam
nas | de dag rgyal po pad ma chen po’i gan du soṅ ste phyin nas smras pa | lha bdag cag
aṅ ga’i rgyal po’i źo śas ’tsho ba lo thaṅ daṅ dpya (7) sdud pa na gźon nu gzugs can sñiṅ
pos bkag na | ci bsdu bar ’tshal lam | ’on te slar mchi bar ’tshal |des smras pa | śes ldan
dag gźon nu de ni rgyus mi śes pa yin pas khyed cag sdon ji ltar lo thaṅ daṅ dpya sdud pa
de bźin du sdus śig | de dag gis (5a1) yaṅ bsdu bar brtsams te | de dag ’oṅs nas phyir ldog
pa gźon nu gzugs can sñiṅ pos mthoṅ nas smras pa | śes ldan dag ṅas khyed la phyin chad
lo thaṅ daṅ dbya ma sdud cig ces ma bzlog gam | ci’i phyir yaṅ khyed lo thaṅ daṅ dpya sdud
| gal (2) te’i źig ’khod na de lta na legs | gal te mi ’khod na mtshams chen po gcad par
bya’o ||de dag skrag nas bsams pa | gźon nu ’di ni gdug pa pha rol gnon pa yin pas bdag
cag la gnod pa byed par ’gyur ba gaṅ yin pa de lta bu’i gnas yod par ’gyur gyis | (3) bdag
cag aṅ ga’i rgyal po’i gan du deṅ ste spran par bya’o sñam nas de dag aṅ ga’i rgyal po’i
gan du doṅ ste phyin nas smras pa | lha bdag cag lha’i źo śas ’tsho ba lags te | bdag cag
lha’i lo thaṅ daṅ dpya sdud pa na rgyal po pad ma chen po’i bu gźon nu gzugs can sñiṅ (4)
po des bzlog lags na | da gal te lhas btaṅ sñoms mdzad na slad kyis gnod pa chen po bgyid
par ’gyur ba gaṅ lags pa de lta bu’i gnas mchis par ’byur ro ||

tshigs su bcad pa yaṅ smras pa |ji srid śiṅ ni gźon pa’i tshe || sen mo dag gis gcad nus pa
||(5) de ñid chen por skyes pa na || sta re brgyas kyaṅ gcad par dka’ ||

aṅ ga’i rgyal pos rgyal po pad ma chen po la gźon nu gzugs can sñiṅ po mgul pa nas thogs la
tshur bkri ba’am | yaṅ na rtswa daṅ chas sta gon gyis śig daṅ | ṅa ñid ’o nir ’oṅ ṅo źes phrin
yig (6) sbriṅ ṅo ||rgyal po pad ma chen pos phrin yig bklags nas de mi bde bar gyur te
lag pa ’gram pa la gtad nas | sems khoṅ du chud ciṅ ’dug ’dug nas | des gźon nu gzugs can
sñiṅ po bos nas smras pa | ci’i phyir khyod kyis aṅ ga’i rgyal po’i źo śas ’tsho ba dag
(7) lo thaṅ daṅ dpya sdud pa zlog | des khros te ṅa la ’di daṅ ’di daṅ ’di skad ces spriṅ
ṅo ||des smras pa | lha ci skol de la lo thaṅ ’bul ba lags sam | bu lo thaṅ ’bul ba yin no
||des smras pa | lha de yaṅ rgyal po rigs spyi bor dbaṅ bskur ba lags la | skol kyaṅ (5b1)
rgyal po rgyal rigs spyi bor dbaṅ bskur ba lags na | ci’i slad du skol de la lo thaṅ daṅ
dpya ’bul | lhas bdag la dpuṅ gi tshogs yan lag bźi pa stsal ba ’ba’ źig mdzod cig daṅ |
bdag gis aṅ ga’i rgyal po daṅ lhan cig g-yul ṅor g-yul sprad par (2) bgyi’o ||

de nas rgyal po pad ma chen pos aṅ ga’i rgyal po la khyod kyi mthu daṅ | dpuṅ daṅ | brtson ’grus
daṅ | pha rol gnon pa gaṅ dag yin pa de dag thams cad mñams par gyis śig ces phrin yig
spriṅ ṅo ||aṅ ga’i rgyal pos thos nas mi bzod (3) pa skyes te blon po rnams la smras pa
| śes ldan dag de’i yul ’khor gźom par byas | dpuṅ gi tshogs yan lag bźi pa go skon cig |
des dpuṅ gi tshogs yan lag bźi pa glaṅ po che pa’i tshogs daṅ | rta pa’i tshogs daṅ | śiṅ
rta pa’i tshogs daṅ | dpuṅ bu chuṅ gi (4) tshogs go bskon te yul ma gadhā gźom par brtsams
pa daṅ | ma gadhā na gnas pa’i skye po’i tshogs kyis rgyal po pad ma chen po la lha aṅ ga’i
rgyal po ’di dpuṅ gi tshogs yan lag bźi ba glaṅ po che pa’i tshogs daṅ | rta pa’i tshogs
daṅ | śiṅ rta pa’i tshogs daṅ | (5) dpuṅ bu chuṅ gi tshogs go bskon te yul ma gadhā ’joms
par bgyid do źes spron pa dag btaṅ ṅo ||rgyal po pad ma chen pos thos nas de mi bde bar
gyur te lag pa ’gram pa la gtad nas | sems khoṅ du chud ciṅ ’dug ’dug nas | des gźon nu gzugs
can sñiṅ po bos (6) te | de la dpuṅ gi tshogs yan lag bźi pa byin no ||gźon nu gzugs can
sñiṅ pos blon po’i bu lda brgya bsdus te spras pa | śes ldan dag ṅa ni aṅ ga’i rgyal po
daṅ lhan cig g-yul ṅor g-yul sprod par byed na śes ldan dag ci byed | de dag gis smras pa
| (7) gźon nu khyod kyi gnas skabs gaṅ lags pa de bdag cag gi yaṅ lags so ||

des tshigs su bcad pa smras pa |mi gaṅ la ni khyim dpal gnas ||de ni kun gyis yoṅs bsruṅ bya
||de ñams na ni kun ñams te ||lte ba chag pas rtsibs rnams bźin ||

da khyed (6a1) kyis kun nas yoṅs su bsruṅ bar bya’o ||de dag gis smras pa | lha’i gnas skabs
gaṅ lags pa de bdag cag gi yaṅ lags la | lha’i źabs gaṅ na ba de na bdag cag gi mgo mchis
so ||

de nas des dpuṅ gi tshogs yan lag bźi ba (2) go bskon te | rgyal po’i khab nas byuṅ ṅo ||rgyal
po pad ma chen po steṅ gi khaṅ bzaṅs kyi gźir gtogs pa na blon po’i tshogs kyis bskor ciṅ
’dug pa des de byuṅ ba mthoṅ nas das blon po rnams la smras pa |śes ldan dag dmag ’di su’i
yin |de dag gis smras pa | (3) lha gźon nu gzugs can sñiṅ po’i lags so ||des smras pa
| śes ldan dag e ma ’di dmag maṅ po daṅ ldan no źes smras pas | de’i miṅ dmag ldan gzugs can
sñiṅ po | dmag ldan gzugs can sñiṅ po źes bya bar gyur to ||de na kha cig gis ni bzo (4)
sbyaṅs gzugs can sñiṅ po źes bya bar śes so || kha cig gis ni dmag ldan gzugs can sñiṅ po
źes bya bar śes so ||gźon nu gzugs can sñiṅ pos blon po’i bu lṅa brgya po dag la smras pa
| śes ldan dag aṅ ga’i rgyal po ’di ni gdug pa pha rol gnon (5) pa dpuṅ daṅ mthu che bar
gyur pa yin pas yu bu cag gis ’di daṅ lhan cig g-yul sprad par ni mi nus kyis | ’di ltar
de bag yaṅs su go phud pa’i phru ma brdzi źiṅ pa źabs te gsad bar bya’o ||de dag gis de bag
yaṅs su go phur pa’i phru ma brdzis nas de dag gis aṅ (6) ga’i rgyal po bźabs te bsad do
||aṅ ga’i rgyal po’i dpuṅ gi tshogs yan lag bźi pa phyogs bźir byer ba daṅ | gźon nu gzugs
can sñiṅ pos phyogs bźir pho ña rta pa dag bkye ste | śes ldan dag de yaṅ rgyal po rgyal
rigs spyi bor dbaṅ bskur (7) ba yin la |ṅed kyaṅ rgyal po rgyal rigs spyi bor dbaṅ bskur
ba yin gyis phyir log śig daṅ | śes ldan dag ṅas śes ldan dag la ’tsho ba’i rgyu sbyin par
bya’o źes spriṅ ba daṅ de dag phyir log go ||

de nas aṅ ga’i rgyal pos groṅ khyer tsam pa bsruṅ ba bźag pa des (6b1) aṅ ga’i rgyal po ji ltar
bsad pa thos nas des sgo bcad de ra ba dag gi khar spreṅs nas ’dug go ||gźon nu gzugs
can sñiṅ po yaṅ mthar gyis groṅ khyer tsam par phyin nas des śiṅ riṅ po la aṅ ga’i rgyal po’i
mgo btags te bstan nas smras pa | ṅas khyod kyi jo bo gaṅ (2) yin pa de gnas skabs ’di
lta bur byas kyis | gal te je phyir ’byuṅ na de lta na legs | gal te phyir mi ’byuṅ na khyod
kyaṅ gnas skabs ’di lta bur byas par ’gyur pa gaṅ yin pa de lta bu’i gnas yod par ’gyur
ro ||

des thos nas mi bde bar gyur te | des bsams (3) pa |yul daṅ srog la gnod gyur na || skyes bus
kun du srog bsruṅ bya ||blo yis gñis ka dpyad byas na || yul ni yaṅ rñed srog rnams min
||sñam nas de ral gri mgul du thogs te phyir byuṅ ṅo ||

de na gźon nu gzugs can sñiṅ pos aṅ ga’i rgyal po (4) bsad de groṅ khyer tsam pa raṅ gi lag
tu thob nas des rgyal po pad ma chen po la lha bdag gis ar ga’i rgyal po bkum ste groṅ khyer
tsam pa raṅ gi sug par thob lags na | lha yoṅs su ma grub pa gźan ci mchas bka’ stsol cig
daṅ yoṅs su bsgrub par bgyi’o źes phrin yig (5) sbriṅ ṅo ||de mgu nas des de la gdugs daṅ
| cod pa na daṅ | thod bskur to | bu khyod kyis ’o ni ñid du rgyal srid byed du chug śig
| ṅas kyaṅ ’di ñid du rgyal srid byed du gźug go źes spriṅ ṅo ||

de nas gźon nu gzugs can sñiṅ pos yul aṅ ga dag tu rgyal (6) srid ’byor pa rgyas pa bde ba lo
legs pa skye bo daṅ mi maṅ pos gaṅ ba byed du bcug go ||

dus gźan źig na rgyal bo pad ma chen po dus la bab nas rgyal po’i khab kyi blon po rnams kyis
rgyal po gzugs can sñiṅ po la lha khyod kyi yab dus la bab po źes spriṅ nas | de aṅ ga (7)
daṅ ma gadhā pa’i blon po rnams kyis rgyal srid la dbaṅ bskur pa chen pos dbaṅ bskur to
||

de nas rgyal po gzugs can sñiṅ pos yul aṅ ga daṅ ma gadhā dag tu rgyal srid ’byor ba | rgyas
pa | bde ba | lo legs pa | skye bo daṅ mi maṅ pos gaṅ ba | thab mo daṅ | tha (7a1) ba daṅ
| phyi dgra daṅ | naṅ ’khrug rab tu źi ba | chom rkun daṅ | mu ge daṅ | naṅ daṅ bral ba |
sā lu daṅ | bu ram śiṅ gi phreṅ pa daṅ | ba laṅ daṅ | ma he phun su mtshogs pa byed du bcug
ste | chos daṅ ldan pa chos kyi rgyal pos chos kyi rgyal srid (2) byed du bcug go ||

