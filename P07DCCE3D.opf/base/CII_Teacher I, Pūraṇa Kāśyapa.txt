(5)de nas bram ze’i khye’u ñe rgyal daṅ | paṅ nas skyes gñis ’drob skyoṅ gi bu rdzogs byed ga
la ba der doṅ ste phyin nas ’drob skyoṅ gi bu rdzogs byed la ’di skad ces smras so ||śes
ldan khyod kyi chos kyi tshul ni gaṅ yin | slob ma la gdams pa ni gaṅ yi | (6) tshaṅs par
spyod pa’i ’bras bu ni gaṅ yin | phan yon ni gaṅ yin | rdzogs byed kyis smras pa |bram ze’i
khye’u dag kho bo ni ’di ltar lta źiṅ ’di skad smra ste | sbyin pa med do ||mchod sbyin
med do || sbyin sreg med do || legs par spyad pa med do || ñes par (7) sbyad pa med do ||
legs par spyad pa daṅ ñes par spyad pa’i las rnams kyi ’bras bu daṅ rnam par smin pa med
do || ’jig rten ’di med do || ’jig rten pha rol med do || ma med do || pha med do || sems
can rdzus te skye ba med do ||’jig rten na dgra bcom pa (24a1) yaṅ dag par soṅ ba yaṅ dag
par źugs pa gaṅ dag tshe ’di ñid la raṅ gi mṅon par śes pas ’jig rten ’di daṅ ’jig rten pha
rol mṅon sum du byas nas bsgrubs te bdag cag ni skye bzad do ||tshaṅs par spyad pa bsten
to || bya ba byas so | (2) | srid pa ’di las gźan mi śes so źes go bar byed pa dag med do
|| srog ni ’di ñid la ’tsho źiṅ de phyis chad par ’gyur | źig par ’gyur te śi ba’i ’og tu
mi ’byuṅ ṅo ||skyes bu’i lus ni ’byuṅ ba chen po bźi las gyur pa yin te | de ni gaṅ gi tshe
dus (3) byed pa na de’i sa’i lus ni sa’i bag la źa | chu’i lus ni chu’i | me’i lus ni me’i
| rluṅ gi lus ni rluṅ gi bag la źa bar ’gyur ro || dbaṅ po rnams ni nam mkha’i rjes su
’gro bar ’gyur ro ||skyes bu’i ro ni khri daṅ lṅa’i mi dag gis khyer te dur khrod du (4)
’gro źiṅ bsregs phan chaṅ mi mṅon par ’gyur ro || bsreg bya dag ni thal bar ’gyur ro || rus
pa dag ni thi ba’i mdog ’dra bar gnas so ||’di ltar rmoṅs pas ñe bar bsten pa ni sbyin la
| mkhas pas ñe bar bsten pa ni len to ||de la gaṅ dag yod (5) par smra ba de dag thams cad
ni gsob gsog brdzun du gdol pa dag yin no ||’di ltar byis pa daṅ mkhas pa de gñis ni phyis
chad par ’gyur | źig par ’gyur te śi ba’i ’og tu mi ’byuṅ ṅo ||

de nas bram ze’i khye’u ñe rgyal daṅ | baṅ nas skyes gñis ’di sñam (6) du sems te | ston pa
śes ldan ’di ni la ma gol bar źugs pa | lam ṅan pa lags par sgrub pa yin te | lam ’jigs pa
daṅ bcas pa ji lta ba bźin du mkhas pa rnams kyis spraṅ bar bya ba yin no sñam du rig nas
tshigs su bcad pa smras so |

blo ṅan log (7) bar ston byed pa ||dman pa ston par grags pa ste ||gaṅ gi chos ni de ’dra ba
||de yi chos min ci źig ’dra ||źes smras nas snod stoṅ pa bźin du brdabs te doṅ ṅo ||

