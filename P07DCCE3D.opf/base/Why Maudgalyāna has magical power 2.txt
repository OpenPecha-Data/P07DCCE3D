yaṅ dge sloṅ rnams the tshom skyes nas the tsom thams cad gcod pa saṅs rgyas bcom ldan ’das
la źus pa | btsun pa tshe daṅ ldan pa stod riṅs kyis las ji źig bgyis na | las de’i (4) rnam
par smin pas bcom ldan ’das kyis so so yaṅ dag par rig pa thob pa rnams kyi mchog tu bstan
| de ni smon lam gyi dbaṅ gis te | gaṅ du smon las btab cen | dge sloṅ dag sṅon byuṅ ba
bskal pa bzaṅ po ’di ñid pa skye dgu’i tshe lo ñi khri thub pa na ston pa de bźin (5) gśegs
pa dgra bcom pa yaṅ dag par rdzogs pa’i saṅs rgyas rig pa daṅ źabs su ldan pa | bde bar
gśegs pa | ’jig rten mkhyen pa | skyes bu gdul bya’i kha lo sgyur ba bla na med pa | lha
daṅ mi rnams kyi ston pa | saṅs rgyas bcom ldan ’das ’od sruṅ (6) źes bya ba jig rten du
byuṅ ste | de bā rā ṇa sī na draṅ sroṅ sma ba ri dgas kyi nags na ñe bar rten ciṅ bźugs so
||de’i bstan pa la ’di rab tu byuṅ nas dge sloṅ gaṅ gis de rab tu phyuṅ ba’i dge sloṅ de
de bźin gśegs pa yaṅ dag par rdzogs pa’i saṅs rgyas ’od sruṅ gis (7) so so yaṅ dag par rig
pa thob pa rnams gyi mchog tu bstan to ||

