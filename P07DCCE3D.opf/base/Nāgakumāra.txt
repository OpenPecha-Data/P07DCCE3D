saṅs rgyas bcom lan ’das mñan yod na rgyal byed kyi tshal mgon med zas sbyin gyi kun dga’ rab
na bźugs so ||klu rnams kyi kun du spyod pa ni lus la ñin mo bye ma me’i mdog lta bu lan
gsum ’bab ciṅ des de dag rus pa’i keṅ (4) rus tsam źig lus par byed do ||klu gźon nu skyes
nas riṅ po ma lon pa źig gi lus la ñin mo bye ma me’i mdog lta bu lan gsum ’bab ciṅ des
de rus pa’i keṅ rus tsam źig lus par byas pa daṅ des ma la smras pa | ma bdag gis yun ji srid
cig tu sdug bsṅal ’di (5) lta bu mnag bar bgyi ’tshal | bu ji srid du ris mthun pa yod
kyi bar du’o ||de na klu rdzu ’phrul che ba daṅ mthu che ba gźan gaṅ dag yin pa de dag gi
lus la bye ma me’i mdog lta bu mi ’bab nas des smras pa | ma ’di dag la ci’i phyir mi ’bab
| mas smras pa | ’di dag (6) ni rdzu ’phrul che ba | mthu che ba | bskal par gnas pa | sa
’dzin pa | ’dab chags kyi rgyal po ’dab bzaṅs kyis dbyuṅ bar mi nus pa yin pas de’i phyir
’di dag la mi ’bab bo ||de na klu phra mo gźan gaṅ dag yin pa de dag gi lus la bye ma me’i
mdog lta bu mi ’bab (7) nas des smras pa | ma ’di dag la ni regs na ’di dag la ci’i phyir
mi ’bab | mas smras pa | ’di dag gis bcom ldan ’das kyi spyan sṅa nas skyabs su ’gro ba
daṅ bslab pa’i gźi dag blaṅs pas de’i phyir ’di dag la mi ’bab bo ||des smras pa | gal te
de lta na (96a1) bdag gis kyaṅ macoma ldan ’das kyi spyan sṅa nas skyabs su ’gro ba daṅ bslab
pa’i gźi dag blaṅ ṅo ||mas smras pa | bu tshe gcig gi sdug bsṅal ni bla’i tshe rabs maṅ
po’i ni ma yin te | gal te khyod kyis gcom ldan ’das kyi spyan sṅa nas skyabs su ’gro (2)
ba daṅ bslab pa’i gźi dag blaṅs nas yaṅ dag par ma bsruṅs na yun riṅ por sems can dmyal
bar sdug bsṅal ma nag par bya dgos so ||des bsams pa | sdug bsṅal ’di bas ches sdug bsṅal
bar ’gyur ba ci źig yod kyis | bcom ldan ’das kyi spyan (3) sṅar skyabs su ’gro ba daṅ bslab
pa’i gźi dag len du ’gro ’o sñam nas | de bram ze’i cha lugs su mṅon par sprul nas rgyal
byed kyi tshal du soṅ pa daṅ | ji tsam na des dge sloṅ dag bsam gtan daṅ | klog pa daṅ
| rnal ’byor daṅ | yid la byed pa la brtson źiṅ gnas (4) pa mthoṅ ṅo ||mthoṅ nas kyaṅ dad
pa skyes te | des bsams pa | ji je dar por skyabs su ’gro ba daṅ bslab pa’i gźi dag blaṅ ṅam
| ’on te rab tu ’byuṅ bar bya sñam mo ||des yaṅ bsams pa | rab tu ’byuṅ bar bya’o sñam
nas de dge sloṅ gi gan du soṅ ste smras (5) pa | ’phags pa bdag rab tu ’byuṅ bar ’tshal lo
||des smras pa | kho bon gsar bu yin pas gnas brtan gźan ’ga’ źig gi druṅ du soṅ śig | des
smras pa | ’phags pa bdag gis gźan ṅo ’tshal pha ma mchis te | ’di ltar bdag thog mar kho
nar (6) ’phags pa’i gan du mchis pas khyod ñid kyis bdag dge sloṅ ’ga’ źig la gtar par gsol
| dge sloṅ de’i mkhan po dgon ba pa źig dgon pa na ’dug pas des de khrid de’i gan du soṅ
nas smras pa | mkhan po rigs kyi bu ’di rab tu ’byuṅ bar ’tshal gyis rab tu (7) dbyuṅ du
gsol | des smras pa | bźin bzaṅs bcom ldan ’das kyis dge sloṅ dag gśan pa byed du bcug pa
ni bla’i rab tu phyuṅ źiṅ bsñen par rdzogs par byas nas yal bar bor ba ni mi ruṅ ṅo źes
bka’ stsal pas | ’di yaṅ sems can dmyal bar ’gro bar ’gyur (96b1) la | kho bo yaṅ ltuṅ ba
daṅ bcas par ’gyur bas kho bo ’di rab tu mi ’byin to ||des smras pa | mkhan pos rab tu dbyuṅ
ba ’ba’ źeg mdzod cig daṅ | bdag gis ’di bslub par bgyi źiṅ klog tu stsal bar bgyi’o ||des
de rab tu phyuṅ źiṅ bsñen par rdzogs par byas (2) nas smras pa | bźin bzaṅs ’di ñid khyod
kyi mkhan po gcig pa yin | ’di ñid slob dpon yin gyis khyod kyis ’di ñid la dri par bya
| khyod kyis ’di ñid la bklag par bya’o ||khyod kyis ’di ñid la bslab par bya’o ||des gcig
las ’phros pa’i luṅ bklags (3) pas des de gcig las ’phros pa’i luṅ klog tu gźug par brtsams
pa daṅ | des śin tu brtson ’grus brtsams pas kha ton du ltogs nas dge sloṅ slob dpon
de śin tu mig gaṅ ste des de la smras pa | bźin bzaṅs ci lhan cig tu bsod sñoms la ’jug par
bya’am | (4) ’on te so sor ||des bsams pa | bdag gis mi’i zas kyis ’tsho bar mi nus kyis
| bdag klu’i gnas su soṅ la bdud rtsi zos śiṅ thos śiṅ phyir ’oṅ par bya’o sñam nas ||des
smras pa | slob dpon so sor ’jug par bya’o ||des smras pa | bźin bzaṅs (5) de ltar gyis śig
| de klu’i gnas su lha’i bdud rtse zos nas phyir ’oṅ ṅo ||klu rnams ni gñid che ba yin
pas de gaṅ gi tshe gñid log nas laṅs pa de’i tshe na dge sloṅ de bsod sñoms blaṅs nas phyir
’oṅ ṅo ||ji tsam dus gźan źig na dge sloṅ des bsod sñoms glo (6) de sgra la mkhas pas myur
ba myur ba kho nar sad nas raṅ bźin gyi cha lugs mi snaṅ bar byas te de sprul pa’i cha
lugs su ’dug go ||dge sloṅ dag lhags nas de dag gis de la smras pa | ’di tsa yin | des smras
pa | sgrul pa yin no ||de dag gis smras pa | tshe daṅ | (97a1) ldan pa brtson ’grus brtsams
pas rtag tu kha ton la brtson pa yin na ci khyod ’di la ser sna byed dam | des smras
pa | kho bo ni ’di la cuṅ zad kyaṅ ser sna mi byed de | ’di ltar ’di ni sprul pa yin no ||de
dag phan tshun smra ba na bcom ldan ’das kyaṅ (2) phyogs der gśegs nas | bcom ldan ’das
kyis bka’ stsal pa | ’di ci yin | dge sloṅ dag gis gsol ba | bcom ldan ’das sprul pa lags
so ||bcom ldan ’das kyis bka’ stsal pa | dge sloṅ dag gaṅ zag sprul pa ni chos ’dul ba ’di
la mi skye (3) ba’i chos can yin pas | dge sloṅ dag khyed kyis gaṅ zag sprul pa chos ’dul
ba ’di las bsñil bar bya’o ||’ga’ źig gi gan du rab tu ’byuṅ bar ’dod pa ’oṅs na | des de
la sprul pa ma yin nam źes dri bar bya’o ||ma dris par rab tu ’byin par byed na (4) ’gal
tshabs can du ’gyur ro ||dge slog dag klu’i raṅ bźin lṅa po ’di dag yin la lhag ma ni sprul
pa yin no ||lṅa gaṅ źe na | raṅ bźin gyis skye ba daṅ | raṅ bźin gyis ’chi ba daṅ | raṅ
bźin gyis ñam ba daṅ | raṅ bźin gyis za ba daṅ | raṅ bźin (5) gyis mi tshaṅs par spyod pa
’khrig pa’i chos sten par byed pa’o ||bcom ldan ’das kyis de la bka’ stsal pa | bźin bzaṅs
khyod kyis phuṅ po ’di dag gis yon tan gyi tshogs ’ga’ yaṅ thob par mi nus kyis | dge sloṅ
rnams lam ’tshe bar soṅ śig | des (6) bsams pa | ’babs par gal bya sñam nas des sā la’i
dgon pa źig tu soṅ nas gtsug lag khaṅ rta babs mthon po daṅ ldan pa | mthoṅs khuṅ daṅ | skar
khuṅ dra ba can daṅ | lan kan gyis brgyan pa | sñiṅ daṅ mig ’phrog par byed pa | mtho
ris kyi them skas (7) su gyur pa | khri daṅ | khri’u daṅ | yo byad phun sum tshogs pa źig
sprul te | dge sloṅ glo bur du ’oṅs pa daṅ | ’gro bar chas pa rnams la yo byad thams cad kyis
stobs par byed do ||rgan źugs śig gtsug lag khaṅ der dbyar gnas nas mñan yod du soṅ ṅo
| (97b1) drug sde dag gi kun du spyod pa ni ’dir bdag cag gis bram ze daṅ khyim bdag ’oṅs
śiṅ lhags pa rnams la yaṅ chos bstan par bya | rgol bdag kyaṅ tshar gcad par bya | raṅ gi
grags pa yaṅ bsgrag par bya’o | sñam pas drug sde dag las gaṅ yaṅ ruṅ bas rgyal (2) byed
kyi tshal gyi sgo stoṅ par mi ’jog pas ñe dga’ naṅ bar sṅar laṅs te so śiṅ bor nas snam spyar
dmar ser gyon te rgyal byed kyi tshal gyi sgo na ’chag ciṅ ’dug go ||des thag riṅ po kho
na nas rgan źugs mgo spra ba’i me tog ltar skya ba smin ma ’phyaṅ pa źig ’oṅ ba de mthoṅ
(3) nas des bsams pa | ’di ni dge sloṅ gnas brtan ’ga’ źig yin gor mchag sñam nas des bsu
ste gnas brtan byon pa legs so byon pa legs so źes byas pa daṅ des smras pa | slob dpon
phyag ’tshal lo ||ñe daga’asa bsams pa | kye ma ’di ni rgan źugs (4) źig ste | slob dpon yaṅ
mi śes | mkhan po yaṅ mi śes so sñam nas des de la smras pa | rgan źugs khyod ga las ’oṅs
| sā la’i dgon pa nas so ||ci de na gtsug lag khaṅ yod dam | des smras pa | gtsug lag khaṅ
yod do ||ci de gtsug lag (5) khaṅ yin nam | ’on te phoṅs pa yin | gtsug lag khaṅ ni ci
’dra | phoṅs pa ni ci ’dra | gaṅ na yo byad thams cad daṅ ldan pa ni gtsug lag khaṅ yin la
| gaṅ na yo byad thams cad daṅ gral ba ni phoṅs pa yin no ||de gtsug lag khaṅ yin no ||de
na ci yoṅ | (6) de na dge sloṅ źal ta byed pa gnas te | des dge sloṅ glo bur du ’oṅs pa
daṅ ’gro bar chas pa rnams la yo byaṅ thams cad kyis stobs par byed do ||drug sde dag gi kun
du spyod pa ni gaṅ cuṅ zad ci thos pa de phye ’bred kyi dus kyi tshe gcig tu ’dus nas phan
tshun rjod par byed pa (7) yin pas ñe dga’ gtsug lag khaṅ du soṅ ste drug sde dag la smras
pa | tshe daṅ ldan pa bdag cag gis yun ji srid kyis brel ba spaṅ bar bya | khyod kyis
thos pa cuṅ źig yoṅ dam | ne daga’asa smras pa | yod de | sā la’i dgon pa na gtsug lag khaṅ
yod do ||(98a1) de na ci yod | de na źal ta byed pa gnas te | des dge sloṅ glo bur du ’oṅs
pa daṅ ’gro bar chas pa rnams la yo byed thams cad kyis stobs par byed kyis | tshur sog
bdag cag der ’doṅ ṅo ||de dag de ’doṅ ba daṅ | des de dag thag riṅ po kho (2) na nas ’oṅ
ba mthoṅ nas des bsams pa | gnas ṅan len kun du spyod pa de dag ’dir ’oṅs so sñam mo ||des
yaṅ bsams pa | bdag gis ’di dag la yo byad thams cad kyis bstabs na | ’di dag gis bdag la
ci byar yod sñam nas | des de dag la rgan (3) rims kyis gnas mal yaṅ tog daṅ | khaṅ pa brtsegs
pa dag bskos śiṅ yo byad thams cad kyis kyaṅ bstabs so ||de dag ñi ma ñuṅ śas śig ’khon
nas smras pa | dga’ bo ñe dga’ rgan źugs ’di la ’du ba yaṅ mi snaṅ ’god pa yaṅ mi snaṅ
pas bdag cag (4) gis ’di la graṅs dag ’debs su gźug go źes de dag gis de la smras pa | rgan
źugs khyod la ’dub yaṅ mi snaṅ | ’god pa yaṅ mi snaṅ pas tshur śog graṅs tob śig | des
smras pa | ’phags pa dag cuṅ zad ñams pa’am gcig tu ma gyur tam | de dag (5) gis smras pa
| cuṅ zas kyaṅ ñams par ma gyur te tshaṅs pa mtshuṅs par spyod pa rnams kyis drug sde dag
gtsug lag khaṅ de ñid du dbyur gnas na de dag gis ’du ba yaṅ mi śes | ’god pa yaṅ mi śes
so źes bdag cag smad par ’gyur ro ||des smras pa | mi ruṅ ṅo | gnas brtan dag (6) gal te de
ltan bgyi’o ||ji tsam na bya | lo bcu gñis na’o ||de dag gis smras pa | rgan źugs lo bcu
gñis na khyod kyis gtsug lag khaṅ ’di sgo ’phar yaṅ thos par ’gyur ro ||des smras pa | lo
bdun na’o ||de dag gis smras pa | mi ruṅ ṅo ||des (7) smras pa | zla ba bdun na’o ||de dag
gis smras pa | mi duṅ ṅo ||des smras pa | ñin źag bdun na’o ||de dag gis smras pa | dga’
bo ñe dga’ ñin źag bdun gyis rgan źugs ’dis ci źig zes par gyur te de bźin bya’o ||de dag
gis de la smras pa | rgan źugs (98b1) de bźin gyis śig | des bsams pa | źag bdun lon na gtsug
lag khaṅ ’di mi snaṅ bar ’gyur ro sñam nas | des ṅe nas tshaṅs pa mtshuṅs par spyod pa
ṅes pa des pa rnams la la la la ni snam sbyar ’bul bar byed | la la la ni bla gos | la la
la ni śam thams | (2) la la la ni rdul zan | la la la ni lhuṅ bzed | la la la ni lhuṅ bzed
chuṅ du ’bul bar byed do ||drug sde dag gis de mthoṅ nas de dag gis smras pa | dga’ bo
ñe dga’ rgan źugs ’di phyogs tshol gyis źag bdun ’das nas phyogs daṅ bcas nas rtsa nas gdon
(3) to ||des kyaṅ bźag bdun ’das nas de dag ñal ba daṅ gtsug lag khaṅ de mi snaṅ bar byas
nas rgya mtsho’i ’gram du soṅ ṅo ||de dag kyaṅ sa sgre bo la ñal źiṅ ’khod nas smras pa
| dga’ bo ñe dga’ loṅs la rdo rgyus loṅ śig daṅ graṅs ’debs su gźug go ||(4) de dag gis ji
tsam na bdag cag sa sgre po la ñal bar mthoṅ nas de dag gis smras pa | bcom ldan ’das la
mṅon par dad pa | saṅs rgyas daṅ | chos daṅ | dge ’dun la mchod pa byed pa źig bdag cag gis
tho btsams nas gtsug lag khaṅ mi snaṅ bar byas te soṅ (5) ba de lha’am | klu’am | gnod sbyin
nam | su yin źes zer ba’i skabs de bcom ldan ’das la dge sloṅ rnams kyis gsol pa daṅ
| bcom ldan ’das kyis bka’ stsal pa | dge sloṅ dag dge sloṅ źal ta byed ba de ni sprul pa
gaṅ yin pa de ñid yin te | gal te dge (6) sloṅ drug sde dag gis tho btsams par ma gyur na
bstan pa mthar thug gi bar du saṅs rgyas daṅ | chos daṅ | dge ’dun dag la mchod pa byed par
’gyur ro ||bcom ldan ’das kyis dgoṅs pa | ñes dmigs gaṅ ci byuṅ ba de ni dge sloṅ dag gtsug
lag khaṅ na ’du (7) ’god mi mṅon pa der graṅs ’debs su ’jug pa las gyur pa yin no sñam
nas bka’ stsal pa | de lta bas na gaṅ na ’du ba yaṅ mi mṅon ’god pa yaṅ mi mṅon pa der yaṅ
dge sloṅ gis graṅs ’debs su gźug par mi bya’o ||gaṅ na ’du ba ni mṅon la ’god pa mi mṅon
pa (99a1) der yaṅ dge sloṅ gis graṅs ’debs su gźug par mi bya’o ||gaṅ na ’god pa ni mṅon
la ’dub mi mṅon pa der yaṅ dge sloṅ gi spran bu ’debs su gźug par mi bya’o ||gaṅ na ’du ba
daṅ ’god pa mṅon pa der ni dge sloṅ gis dran pa daṅ śes bźin (2) gyis tshod rig par bya’o
|| ||

’dul ba gźi | bam po dgu pa |

de’i ’og tu rgya mtsho’i ’gram du soṅ ste gtsug lag khaṅ rta babs mthon po daṅ ldam pa | mthoṅs
khuṅ daṅ skar khuṅ dra bcan daṅ ldan pa | lan ka na gyis brgyan pa | sñiṅ daṅ mig ’phrog
(3) par byed pa | mtho ris kyi them skas su gyur ba | khri daṅ khri’u daṅ yo byad phun
sum tshogs pa gñis pa źig sprul te | der rgya mtsho chen po’i klu dag bram ze daṅ | khyim
bdag gi cha byad kyis mṅon du lhags nas de dag de la chos ñan par byed do ||de dag gis de
la chos (4) thos nas dge sloṅ glo bur du ’oṅs pa daṅ ’gro bar chas pa rnams la yo byad thams
cad kyis stobs par byed do ||rgan źugs śig gtsug lag khaṅ der dbyar gnas nas mñan yod du
soṅ ṅo ||drug sde dag gi kun du spyod pa ni ’dir bdag cag gis bra ma ze daṅ khyim bdag (5)
’oṅs śiṅ lhags pa rnams la yaṅ chos bstan par bya | rgol ba dag kyaṅ tshar gcad par bya
| raṅ gi grags pa yaṅ bsgrug par bya’o sñam pas drug sde dag las gaṅ yaṅ ruṅ bas rgyal byed
kyi tshal gyi sgo stoṅ par mi ’jog pas ñe dga’ naṅ bar sdar laṅs te so śiṅ bor (6) nas
snam sbyar dmar ser gyon te rgyal byed kyi tshal gyi sgo na ’chag ciṅ ’dug go ||des thag riṅ
po kho na nas rgan źugs mgo smra ba’i me tog ltar skya ba smin ma ’phyaṅ ba źig ’oṅ ba
de mthoṅ nas des bsams pa | ’di ni dge sloṅ gnas brtan ’ga’ źig yin gor ma chag (7) sñan nas
des de bsu ste gnas brtan byon pa legs so byon pa legs so źes byas pa daṅ des smras pa
| slob dpon phyag ’tshal lo ||ñe dga’ sa bsams pa | kye ma ’di ni rgan źugs śig ste | slob
dpon yaṅ mi śes mkhan po yaṅ mi śes so stam nas | des de la smras (99b1) pa | rgan źugs khyod
ga las ’oṅs | rgya mtsho’i ’gram nas so ||ci de na gtsug lag khaṅ yod dam | des smras
pa | gtsug lag khaṅ yod do ||ci de gtsug lag khaṅ yin nam | ’on te phoṅs pa yin | gtsug lag
khaṅ ni ci ’dra | phoṅs pa ni ci ’dra | gaṅ (2) na yo byad thams cad daṅ ldan pa ni gtsug
lag khaṅ yin la | gaṅ na yo byad thams cad daṅ bral ba de ni phoṅs pa yin no ||de gtsug
lag khaṅ yin no ||de na ci yod | de na dge sloṅ chos smra pa gnas te | de de na bram ze daṅ
khyim bdag rnams la chos ston par byed ciṅ (3) de dag gis de la chos thos nas dge sloṅ
glo bur du ’oṅs pa daṅ ’gro bar chas pa rnams la yo byad thams cad kyis stobs par byed do
||drug sde dag gi kun du spyod pa ni gaṅ cuṅ zad ci thos pa de phyi ’bred kyi dus kyi tshe
gcig tu ’dus nas phan tshun rjod par byed pa yin pas ñe dga’ (4) gtsug lag khaṅ du soṅ ste
drug sde dag la smras pa | tshe daṅ ldan pa dag bdag cag gis yun ji srid kyis brel ba spaṅ
bar bya | khyod kyis thos bcuṅ źig yod dam | ñe daga’asa smras pa yod de | rgya mtsho’i
’gram na gtsug lag khaṅ yod do ||de na ci yod | de (5) na dge sloṅ chos smra ba gnas te |
de de na bram ze daṅ khyim bdag rnams la chos ston par byed ciṅ de dag gis de las chos thos
nas dge sloṅ glo bur du ’oṅs pa daṅ ’gro bar chas pa rnams la yo byad thams cad kyim stobs
par byed kyis | tshur śog bdag cag der ’doṅ ṅo | (6) de dag der doṅ ba daṅ | des de dag
thag riṅ po kho na nas ’oṅ ba mthoṅ nas des bsams pa | gnas ṅan len kun du spyod pa de dag
’dir yaṅ ’oṅs so sñam mo ||des yaṅ bsams pa | bdag ’di dag la cud zad kyaṅ rag lus pa med
na ’di dag gis bdag la ci byar (7) yod sñam mo ||

de nas rgya mtsho chen po’i klu de dag bram ze daṅ khyim bdag gi cha lugs kyis mṅon du lhags
pa daṅ | des de dag la chos bstan to ||de dag gis de las chos thos nas dge sloṅ glo bur du
’oṅs pa daṅ ’gro bar chas pa rnams la yo byad thams cad kyis bstabs (100a1) | pa daṅ drug
sde dag gis smras pa | dga’ bo ñe dga’ rgan źugs ’dis ci źig śes | gcig las ’phros pa’o
||’di ni re źig rdzubs pas gcig las ’phros pa’i chos ston gyis dge sloṅ ’di dag ni sde snod
gsum daṅ ldan pa | chos sgrogs (2) pa | rigs pa daṅ grol pa’i sbobs pa can śa stag yin na
| ci’i phyir ’di dag la gsol ba mi ’debs | de dag gis de la smras pa | rgan źugs khyod kyis
ci śes | des smras pa | gcig las ’phros pa’o ||de dag gis smras pa | rgan źugs khyod ni
re (3) źig rdzubs pas gcig las ’phros pa’i chos ston gyi | dge sloṅ ’di dag ni sde snod
gsum daṅ ldan pa | chos sgrogs pa | rigs pa daṅ grol ba’i spobs pa can śa stag yin na | ci’i
phyir ’di dag la gsol ba mi ’debs | des smras pa | ’phags pa dag bdag (4) gis bzlog gam
cin khyed ci’i phyir chos mi ston | de dag gis smras pa | dga’ bo ñe dga’ rgan źugs ’di bdag
cag daṅ mi mthun par byed kyis gnas nas dbyuṅ ba’i las bya’o ||des bsams pa | gal te bdag
la gnas nas dbyuṅ ba’i las byas na klu’i (5) gnas su yaṅ skabs mi rñed do sñam nas des
de dag ñal ba daṅ gtsug lag khaṅ de yaṅ mi snaṅ bar byas te rgya mcho chen por źugs so ||de
dag bye ma’i thaṅ la ñal źiṅ ’khod ’khod nas smras pa | dga’ bo ñe dga’ logs la seṅ ge’i
khri śoms śig daṅ chos bstan bar (6) bya’o ||de dag gis ji tsam na bdag cag bye ma’i thaṅ
la ñal ba mthoṅ nas de dag gis smras pa | bcom ldan ’das la mṅon par dad pa | saṅs rgyas
daṅ | chos daṅ | dge ’dun la mchod pa byed pa źig bdag cag gis tho btsams nas gtsug lag khaṅ
mi snaṅ (7) bar byas te soṅ ba de lha’am | klu ’am | gnod sbyin nam | su yin źes zer ba’i
skabs de bcom ldan ’das la dge sloṅ rnams kyis gsol pa daṅ | bcom ldan ’das kyis bka’
stsal pa | dge sloṅ dag dge sloṅ chos smra ba de ni sprul pa gaṅ yin pa de ñid yin (100b1)
te | gal te dge sloṅ drug sde dag gis tho btsams par ma gyur na bstan pa mthar thug gi bar
du saṅs rgyas daṅ | chos daṅ | dge ’dun dag la mchod pa byed par ’gyur ro ||bcom ldan ’das
kyis dgoṅs pa | ñes dmigs gaṅ ci byuṅ ba de ni dge sloṅ daṅ (2) ma gsol bar chos ston par
byed pa las gyur pa yin no sñam nas bka’ stsal pa | de lta bas na dge sloṅ gis ma gsol
bar chos bstan par mi bya’o ||dge sloṅ ma gsol bar chos ston na ’gal tshabs can du ’gyur ro
||de’i ṅor mgron du bos pa la ni ltuṅ ba med do ||

