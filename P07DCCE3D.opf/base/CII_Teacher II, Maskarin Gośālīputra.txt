de nas bram ze’i khye’u ñe rgyal daṅ paṅ nas skyes gñis gnag lhas kyi bu kun du ra rgyu ga la
bder (24b1) doṅ ste phyin nas gnag lhas kyi bu kun du rgyu la ’di skad ces smras so ||śes
ldan khyod kyi chos kyi tshul ni gaṅ yin | slob ma la gdams pa ni gaṅ yin | tshaṅs par spyod
pa’i ’bras bu ni gaṅ yin | phan yon ni gaṅ yin |

kun du rgyus smras pa | bram ze’i khye’u (2) dag kho bo ni ’di ltar lta źiṅ ’di skad smra ste
| sems can rnams kun nas ñon moṅs par ’gyur ba la rgyu med rkyen med do || sems can rnams
rgyu med rkyen med par kun nas ñon moṅs par ’gyur ro || sems can rnams rnam par dgo par
’gyur ba la rgyu med de (3) rkyen med do || sems can rnams rgyu med rkyen med par rnam par
dag par ’gyur ro || sems can rnams śes pa med par ’gyur ba daṅ | mthoṅ ba med par ’gyur ba
la rgyu med rkyen med do || sems can rnams rgyu med rkyen med par śes pa med pa daṅ | mthoṅ
(4) ba med par ’gyur ro || sems can rnams śes par ’gyur ba daṅ | mthoṅ bar ’gyur ba la
rgyu med rkyen med do || sems can rnams rgyu med rkyen med par śes pa daṅ | mthoṅ bar ’gyur
ro || stobs med do || brtson ’grus med do || stobs dad brtson (5) ’grus med do || skyes
bu’i rtsal med do || pha rol gnon pa med do || skyes bu’i rtsal daṅ pha rol gnon pa med do
|| bdag gi rtsal med do || gźan gyi rtsal med do || bdag gi rtsal daṅ gźan gyi rtsal med
do || sems can thams cad daṅ | srog thams (6) cad daṅ | ’byuṅ po thams cad mthu med | stobs
med do | dbaṅ med do || brtson ’grus med do || pha rol gnon pa med do || ’gro ba mtshams
sbyor ba’i srid pa dag ṅes par gyur to || ’di ltar ’gro ba drug po dag tu bde ba daṅ sdug
bsṅal so sor myoṅ (7) bar ’gyur ro ||

de nas bram ze’i khye’u ñe rgyal daṅ | paṅ nas skyes gñis ’di sñam du sems te | ston pa śes
ldan ’di yaṅ lag gol bar źugs pa | lam ṅan pa legs par sgrub pa yin te | lam ’jigs pa daṅ
bcas pa ji lta ba bźin du mkhas pa (25a1) rnams kyis spaṅ bar bya ba yin no sñam du rig nas
tshigs su bcad pa smras pa |

blo ṅan log par ston byed pa ||dman pa ston par grags pa ste ||gaṅ gi chos ni de ’dra ba ||de
yi chos min ci źig ’dra ||źes smras nas snod stoṅ pa bźin (2) du brdabs te doṅ ṅo ||

