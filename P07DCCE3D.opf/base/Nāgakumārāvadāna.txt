dge sloṅ rnams the tshom skyes nas the tshom thams (117b1) cad gcod pa saṅs rgyas bcom ldan
’das la źus pa |btsun pa klu gźon nu sprul pas daṅ po gaṅ du dad pa thob par gyur |bcom ldan
’das kyis bka’ stsal pa | dge sloṅ dag bskal pa bzaṅ po ’di ñid la skye dgu’i tshe lo ñi
khri thub pa na | ston pa de bźin gśegs (2) pa dgra bcom pa yaṅ dag par rdzogs pa’i saṅs
rgyas rig pa daṅ źabs su ldan pa | bde bar gśegs pa | ’jig rten mkhyen pa | skyes bu ’dul
ba’i kha lo sgyur ba | bla na med pa | lha daṅ mi rnams kyi ston pa saṅs rgyas bcom ldan
’das ’od sruṅ źes bya ba (3) ’jig rten du byuṅ ste | de dge sloṅ ñi khri’i ’khor daṅ | bā
rā ṇa sī na draṅ sroṅ smra ba ri dgas kyi nags na ñe bar rten ciṅ bźugs so ||

de ñan thos rnams la dge sloṅ dag dgon pa daṅ | śiṅ druṅ daṅ | khyim gyis stoṅ pa daṅ | ri su
la daṅ | ri phug daṅ | rtswa (4) spyil daṅ | bla gab med pa daṅ | ṅur khrod daṅ | nags khrod
daṅ | ri druṅ daṅ | bas mtha’i gnas mal ’di dag tu bsam gtan gyis śig | dge sloṅ dag
bag yod par sgrubs la phyis ’gyod par mi ’gyur bar gyis śig | ’di ni ṅa’i gdams ṅag daṅ rjes
(5) su bstan pa yin no źes chos ston par mdzad do ||bcom ldan ’das kyis dge sloṅ rnams
la de skad ces bka’ stsal nas | dge sloṅ rnams dgon pa daṅ | śiṅ druṅ daṅ | khyim gyis stoṅ
pa daṅ | ri sul daṅ | ri phug daṅ | rtswa sbyil daṅ | bla gab med pa (6) daṅ | dur khrod
daṅ | nags khrod daṅ | ri druṅ daṅ | bas mtha’i gnas mal dag tu źugs so ||kha cig ni ri rab
kyi bar rim na bsam gtan byed ||kha cig ni gser gyi ri bdun po dag na | kha cig ni mtsho
chen po ma dros pa na | kha cig ni rdziṅ bu dal gyis (7) ’bab na | kha cig ni rnal ’byor
pa’i skye bo daṅ rjes su mthun pa’i groṅ daṅ | groṅ rdal daṅ | yul daṅ | yul ’khor daṅ |
rgyal po’i pho braṅ gi phyogs de daṅ de dag na bsam gtan byed do ||ji tsam na klu gźon nu
skyes nas riṅ po ma lon pa źig ’dab chags kyi (118a1) rgyal po ’dab bzaṅs kyis ri rab gyi
baṅ rim gyi steṅ du draṅs pa daṅ | ji tsam na des dge sloṅ spyod lam źi bas bsam gtan daṅ
| klog pa daṅ | rnal ’byor la rjes su brtson pa dag mthoṅ ṅo ||mthoṅ nas kyaṅ de’i sems mṅon
par dad par gyur to ||(2) de sems dad pa skyes nas ’phags pa bdag ñid chen po ’di dag ni
sdug bsṅal gyi bye brag ’di lta bu las grol pa yin no sñam du sems skyed par byed ciṅ |de
de dag la sems mṅon par dad par byas nas dus la bab pa daṅ | las drug la brtson pa’i bram
ze’i khyim źig tu (3) skyes nas ji tsam na bsriṅs śiṅ bskyed de chen por gyur to ||

de dus gźan źig na bcom ldan ’das yaṅ dag par rdzogs pa’i saṅs rgyas ’od sruṅ gi gsuṅ rab la
rab tu byuṅ nas des brtson pa daṅ | ’bad pa daṅ | brtsal bas ñon moṅs pa thams cad spaṅs
pas (4) dgra bcom pa ñid mṅon du byas te |dgra bcom pa khams gsum pa las ’dod chags daṅ bral
ba | bod ba daṅ gser du mñam pa | nam mkha’ daṅ lag mthil du mtshuṅs pa’i sems daṅ ldan
pa | tsad dan daṅ ste’ur mñam pa | rig pas sgo ṅa’i sbu pas dral (5) bar gyur ciṅ | rig pa
daṅ | mṅon par śes pa daṅ | so so yaṅ dag par rig pa thob pa | srid pa daṅ | ’dod pa’i rñed
pa daṅ bkur sti la rgyab kyis phyogs pa | dbaṅ po daṅ | ñe dbaṅ daṅ bcas pa’i lha rnams
kyis mchod par bya ba daṅ | rjed par bya ba daṅ | (6) mṅon du smra bar bya bar gyur to ||des
bsams pa | bdag ga las śi ’phos | gaṅ du skyes | las gaṅ gis byas sñam na |des dud ’gro
nas śi ’phos śiṅ mi rnams kyi naṅ du skyes pa daṅ | ñan thos chen po rnams la sems mṅon
par dad par byas pas skyes par (7) mthoṅ ṅo ||des pha ma la bsams te | bdag gi pha ma ga
la ’dug sñam na | klu’i gnas na ’dug par mthoṅ ṅo || ci byed sñam na | klu’i skye gnas na
du źiṅ ’dug par mthoṅ nasde rdzu ’phrul gyis der soṅ ste dri bar brtsams pa | yab yum ci’i
slad du bśum |de gñis (118b1) kyis smras pa | ’phags pa bdag cag gi klu gźon nu skyes nas
riṅ po ma lags pa źig ’dab chags kyi rgyal po ’dab bzaṅs kyis phrogs na | de gar mchis ma
’tshal to ||des smras pa | yab yum de ni bdag ñid lags te | śi źiṅ dus la bab nas las (2)
drug la brtson pa’i bram ze’i khyim du skyes te | yaṅ dag par rdzogs pa’i saṅs rgyas ’od
sruṅ gi bstan pa la rab tu byuṅ nas ñon moṅs pa thams cad spaṅs pas dgra bcom pa ñid mṅon
du bgyis so ||’phags pa de ’dra bar skyon chags par gyur pa de bdag cag gis (3) bde ’gror
mchi bar yaṅ ma bsams na | dgra bcom pa lta ci sa te | de ni do mtshar daṅ rmad du byuṅ ba
lags na | khyod kyis yon tan gyi tshogs de lta bu brñes sam | thob bo ||’phags pa khyod ni
bsod sñoms bźed pa lags la | bdag cag no bsod (4) nams ’tshal ba lags kyis | khyod ’di ñid
du gdugs re re źiṅ gśegs te | źal zas kyi bya ba mdzod la bźud cig |des daṅ du blaṅs nas
des rtag par klu’i gnas su bdud rtsi bros śiṅ ldog par byed do ||

de’i lhan cig gnas pa’i dge tshul de la dge (5) sloṅ rnams kyis smras pa | dge tshul khyod kyi
mkhan po ’di gaṅ du zos śiṅ ’oṅ |des smras pa | ma ’tshal to ||de dag gis smras pa | klu’i
gnas su lha’i bdud rtsi zos śiṅ ’oṅ na khyod ci’i phyir mi ’gro |des smras pa | de ni
rdzu ’phrul che ba mthu che ba lags pas (6) des mchi na bdag ñid ji ltar mchi |de dag gis
smras pa | gaṅ gi tshe ’di rdzu ’phrul gyis ’gro ba de’i tshe na khyod kyis ’di’i chos gos
kyi grwas zuṅ śig |des smras pa | mi ltuṅ ṅam |bźin bzaṅs gal te de’i chos gos kyi grwa la
ri’i rgyal por rib btags na (7) de yaṅ mi ltuṅ na khyod lta ci smos |de dag gis de spro
bar byas nas | gnas gaṅ du de rdzu ’phrul gyis mi snaṅ bar byed pa der soṅ ste bsdaṅ pa daṅ
| de yaṅ mi snaṅ bar byed nas | des kyaṅ chos gos kyi grwa nas bzuṅ ste | de gñas steṅ gi
nam mkha’ la doṅ ṅo ||ji tsam (119a1) na klu rnams kyis mthoṅ nas de gñis kyi phyir stan
gñis bśams śiṅ dkyil ’khor yaṅ gñis byas so ||des bsams pa | ci’i phyir stan bśams pa daṅ
| dkyil ’khor gźan ’di byas sñam nas | des rgyal tu blta bar brtsams pa daṅ | (2) ji tsam
na dge tshul de mthoṅ nas | des smras pa | bu khyod kyaṅ ’oṅs sam | mkhan po mchis so ||
legs so ||

klu rnams kyis bsams pa | ’phags pa ’di ni rdzu ’phrul che ba mthu che ba yin pas lha’i bdud
rtsi źu bar nus na | ’phags pa ’dis ni źu bar mi nus kyis | (3) ’di la kha zas tham la bskyin
par bya’o sñam nas |de rnams kyis gcig la ni lha’i bdud rtsi byin no || dge tshul la
ni kha zas tha mal pa byin no ||

dge tshul de de’i lhuṅ bzed thogs pa yin pas des mkhan po la lhuṅ bzed blaṅs pa daṅ |de ’bras
can gyi gzegs ma (4) gcig chags nas | dge tshul des de khar bcug ste myaṅs na lha’i bdud
rtsi yin nas |des bsams pa | klu rnams ni ser sna can yin te | lhan cig tu ’khod pa gñis
la | gcig la ni kha zas tha mal pa byin no sñam mo || (5)

de nas de mi bzod pa skyes pas de dag gis bcom ldan ’das yaṅ dag par rdzogs pa’i saṅs rgyas
yon gnas blan med pa ’od sruṅ gi spyan sṅar tshaṅs par spyod pa spyad pa gaṅ yin pa’i dge
pa’i rtsa ba ’dis bdag klu ’di gnas ’di nas ñams par byas te ’di ñid du skye bar gyur (6)
cig ces smon lam log par btab po ||

las śin tu chen po yoṅs su rdzogs pa dag ni lus rje ba la mi ltos pas |tshe de ñid la de’i lag
pa gñis nas chu ’dzag par gyur ciṅ |klu de yaṅ klad pa’i nad kyis btab par gyur nasdes
’phrigs te smras pa | ’phags (7) pa dge tshul ’dis sems mi bzaṅ pa bskyed kyis | ’di zlog
śig |des dge tshul de la ’di skad ces smras so || bu ’di dag la sems mi bzaṅ ba bskyed pa
bzlog śig |

des tshigs su bcad pa smras pa |sems ni thag riṅ gyur pa ste ||’di ltar ’din gnas (119b1) bźin
du ||bdag gi lag tu chu ’dzags pas ||bzlog par bgyi bar mi nus so ||

des kru de gnas da nas ñams par byas nas de ñid du skyes te | dge sloṅ dag klu gźon nu sprul
pas daṅ por der dad pa thob par gyur to || ||

