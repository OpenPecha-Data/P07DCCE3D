dge sloṅ rnams (7) the tsom skyes nas | the tshom thams cad gcod pa saṅs rgyas bcom ldan ’das
la źus pa | btsun pa tshe daṅ ldan pa maud gal gyi bu chen pos las ci źig bgyis na | las
de’i rnam par smin bas bcom ldan ’das kyi rdzu ’phrul chen po daṅ ldan pa rnams daṅ | mthu
chen po (46a1) daṅ ldan pa rnams kyi mchog tu bstan | de ni smon lam gyi dbaṅ gis te | gaṅ
du smon lam btab ce na | dge sloṅ dag sṅon byuṅ ba bskal pa bzaṅ po ’di ñid la skye dgu’i
tshe lo ñi khri thub pa na ston pa de bźin gśegs pa dgra bcom pa yaṅ dag par (2) rdzogs
pa’i saṅs rgyas rig pa daṅ źabs su ldan pa | bde bar gśegs pa | ’jig rten mkhyen pa | skyes
bu gdul bya’i kha lo sgyur ba bla na med pa | lha daṅ mi rnams kyi ston pa | saṅs rgyas
bcom ldan ’das ’od sruṅ źes bya ba ’jig rten du byuṅ ste | de bā rā (3) ṇa sī na draṅ sroṅ
smra ba ri dgas kyi nags ñe bar rten ciṅ bźugs so ||de’i bstan pa la ’di rab tu byuṅ nas
dge sloṅ gaṅ gis de rab tu phyuṅ ba’i dge sloṅ de de bźin gśegs pa dgra bcom pa yaṅ dag par
rdzogs pa’i saṅs rgyas ’od sruṅ gis rdzu ’phrul chen po ldan pa rnams (4) daṅ | mthu chen
po daṅ ldan pa rnams kyi mchog tu bstan to ||de na ’dis tshe ji srid par tshaṅs par spyod
pa spyad na yod tan gyi tshogs ’ga’ yaṅ ma thob nas de’i ’og tu ’chi ba’i tshe smon lam
’di skrad ces | bdag gis bcom ldan ’das de bźin gśegs pa yaṅ dag par (5) rdzogs pa’i saṅs
rgyas yon gnas bla na med pa ’od sruṅ la tshe ji srid par tshaṅs par spyod pa spyad na yon
tan gyi tshogs ’ga’ yaṅ ma thob ste | bdag gis tshe ji sriṅ par tshaṅs par spyod pa spyad
pa’i dag ba’i rtsa ba ’dis bcom ldan ’das de bźin gśegs pa yaṅ dag par (6) rdzogs pa’i saṅs
rgyas ’od sruṅ gis bram ze’i khye’u bla ma la | bram ze’i khye’u ma ’oṅs pa’i dus na skyes
dgu’i tshe lo brgya thub pa na de bźin gśegs pa dgra bcom pa yaṅ dag par rdzogs pa’i
saṅs rgyas rig pa daṅ źabs su ldan pa | bde bar gśegs pa | ’jig (7) rten mkhyen pa | skyes
bu gdul bya’i kha lo sgyur ba bla na med pa | lha daṅ mi rnams kyi ston pa | saṅs rgyas bcom
ldan ’das śākya thub pa źes bya bar ’gyur ro źes luṅ bstan pa de’i bstan pa la bdag rab
tu byuṅ nas ñon moṅs pa thams cad spaṅs pas dgra bcom pa ñid (46b1) mṅon du byed ciṅ | ji
ltar mkhan po ’di bcom ldan ’das de bźen gśegs pa yaṅ dag par rdzogs pa’i saṅs rgyas ’od
sruṅ gis rdzu ’phrul chen po daṅ ldan pa rnams daṅ | mthu chen po daṅ ldan pa rnams kyi mchog
tu bstan pa de bźin du ||bdag kyaṅ bcom ldan ’das (2) śākya thub pa | śākya ’i seṅ ge
| śākya ’i rgyal po gtso bo des rdzu ’phrul chen po daṅ ldan pa rnams daṅ | mthu chen po
daṅ ldan pa rnams kyi mchog tu bstan par gyur cig ces gdab par brtsams pas smon lam de’i dbaṅ
gis da ltar de bźin gśegs pas rdzu ’phrul chen (3) po daṅ ldan pa rnams daṅ | mthu chen
po daṅ ldan pa rnams kyi mchog tu bstan to ||

