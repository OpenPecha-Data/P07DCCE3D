de nas bram ze’i khye’u gsaṅ tshig ’dod pa gsaṅ tshig tshol ba źig yul dbus nas lho phyogs su
soṅ ṅo ||de na bram ze rig byed daṅ rig byed kyi yan lag gi pha rol du son pa yul tha dad
pa na gnas pa’i bram ze rnams kyi ston par gyur pa źig ’dug (3) nas | bram ze’i khye’u de
bram ze de’i druṅ du soṅ ste phyin nas źi ba daṅ spyod lam źi bas mgo bos phyag ’tshal te
phyogs gcig tu ’dug go ||

de nas bram ze des bram ze’i khye’u de la ’oṅs pa legs so źes bya ba’i tshig gis kun du spyad
nas smras pa | kye bram ze’i khyi’u khyod (4) ga las ’oṅs ci źig ’dod | bram ze’i khye’us
smras pa | bdag yul dbus nas mchis te | mkhan po’i źabs la sri źu bgyid par ’tshal lo ||ci
źig gi phyir | rig byed bklag pa’i slad du’o ||bu legs kyis de bźin du gyis śig | de ni
bram ze’i bya ba (5) yin no ||bram ze’i khye’u des bram ze de’i druṅ du rig byed bklag par
bya bar brtsams so ||bram ze’i khye’u rnams kyi kun du spyod pa ni ’di yin te | gaṅ gi tshe
mi klog par gyur pa de’i tshe na lan ’ga’ ni chu ṅogs su ñe reg byed du ’doṅ ṅo || lan
’ga’ ni groṅ khyer ltar (6) ’doṅ ṅo || lan ’ga’ ni yam sreg śiṅ thur ’doṅ ṅo ||ji tsam dus
gźan źig na de dag mi klog par gyur nas de’i tshe de dag yam sreg śiṅ thur doṅ pa daṅ |
de dag la lam gyi bar du bar skabs kyi gtam brjod pa ’di lta bu ’di byuṅ ste | kye kud sa’i
bu dag | bad (7) sa’i bu dag śan di li’i bu dag | bar dwa dza’i bu dag | lṅa pa’i bu dag
| ñe lṅa’i bu dag | je khyed cag las gaṅ ni yul ga las ’oṅs pa dri bar bya’o ||de na bram
ze’i khye’u gcig gis smras pa | kho bo ni yul śar nas so || gźan źig gis smras pa | kho (7b1)
bo ni lhe phyogs nas so || yaṅ gźan źig gis smras pa || kho bo ni nub phyogs nas so ||
yaṅ gźan źig gis smras pa || kho bo ni byaṅ phyogs nas so || bram ze’i khye’u des smras
pa || kho bo ni yul dbus nas so ||

de dag gis smras pa | śes ldan dag bdag (2) cag gis yul thams cad mthoṅ źiṅ thos na yul dbus
ni ma mthoṅ mthos so ||

śar na blo can gnas pa ste || lho phyogs na ni g-yon byed ’dug ||nub kyi yul na phra ma can
|| byaṅ phyogs na ni tshig rtsub bo ||źes tshigs su bcad pa yaṅ smras so ||

de nas (3) dris pa | bram ze’i khye’u yul dbus ci ’dra |śes ldan dag yul dbus ni yul rnams kyi
mchog yin te | sā lu daṅ | bu ram śiṅ gi phreṅ ba daṅ | ba laṅ daṅ | ma he phun sum tshogs
pa | sloṅ mo pa brgyas khyab pa | dbus pa’i skye bos gaṅ ba || mtha’ (4) ’khob pa’i skye
bos spaṅs pa | skye bo mkhas pas bsten pa | de na chu kluṅ gaṅ gā kha rje daṅ | bsod nams
daṅ | bkra śis daṅ | gtsaṅ ba daṅ | gtsaṅ ba ñid kyi gnas su grags pa | ’gram gñis nas
rlan ’phyo ba | draṅ sroṅ rnams kyi bsti gnas źes bya ba (5) chu dgur bcwa brgyad ’bab pa
yod de || der draṅ sroṅ rnams kyis dka’ thub spyad na raṅ gi lus ñid kyis mtho ris su ’doṅ
pa yin no || kye bram ze’i khye’u de ni mjal gyis gźan ’di ’dri’o || yul dbus na mkhas par
bgraṅ ba dag yod dam | śes ldan dag kho pos daṅ (6) po ñid nas śes ldan dag yul dbus ni
dbus pa’i skye pos gaṅ ba | mtha’ ’khob pa’i skye pos spaṅs pa | skye bo mkhas pas bsten pa’o
źes ma smras sam | bram ze’i khye’u khyod kyis de skad smras so || bram ze’i khye’u yul
dbus na ’di lta ste dper na bdag cag gi mkhan po (7) dad ’dra ba smra ba’i khyu mchog de
lta bu dag yod dam | śes ldan dag yul dbus na bdag cag gi mkhan pos gaṅ dag gi gdoṅ du lta
bar yaṅ mi nus pa | sñan par smra ba | smra ba’i khyu mchog de lta bu dag yod do || bram
ze’i khye’u des de dag la de lta de ltar yul dbus kyi (8a1) bsṅags pa brjod pa daṅ | ’di
ltar de dag thams cad yul dbus su ’doṅ ’dod par gyur to ||

de nas bram ze’i khye’u de dag yam sreg śiṅ dag btsal te | yam sreg śiṅ gi khur thogs nas bram
ze’i khyim ga la ba der doṅ ste phyin nas yam sreg (2) śiṅ gi khur dag mtha’ gcig tu bźag
ste | bram ze de ga la ba der doṅ nas phyin pa daṅ | bram ze de la ’di skad ces smras so
||mkhan po mkhyen par mdzod cig | bram ze’i khye’u ’dis ci nas kyaṅ bdag cag thams cad yul
dbus su mchi ’tshal bar gyur pa de ltar yul (3) dbus kyi bsṅags pa brjod do ||bram ze des
smras pa | bu dag ji sñed thos pa de sñed bgrod par bya ba yin nam | ’di ltar yul dag ni
thos na dga’ bar ’gyur ba yin pas mñan par bya’i bgrod par ni mi bya’o ||mkhan po bram ze’i
khye’u ’di’i mchid nas yul dbus na (4) bdag cag gi mkhan pos gaṅ dag gi gdoṅ du lta par
yaṅ mi nus pa | sñan par smra ba | smra ba’i khyu mchog de lta bu dag mchis so źes mchi’o
||bu dag ci kho bo na re sa’i steṅ na kho bo gcig pu kho na smra ba yin gyi | smra pa gźan
’ga’ yaṅ med do źes zer ram | sa ni rin (5) po che maṅ po ’dzin pa yin pas sa gźi ni mdzes
pa mdzes pa dag gis gaṅ ba yin no ||mkhan po re źig yul de yaṅ mthoṅ bar ’gyur źiṅ chu
ṅogs su ñe reg kyaṅ bgyi | smra ba’i khyu mchog de dag la yaṅ bsñen bkur bgyi | rgol ba dag
kyaṅ tshar gcad par bgyi | raṅ gi (6) grags pa yaṅ bsgrag par bgyi | rñed pa yaṅ bsgrub
par bgyis | bdag cag yul dbus su mchi’o ||bram ze de slob ma la rjes su chags pa daṅ bcas
pa daṅ | ’khor ñuṅ ba yin pas des bram ze’i khye’u de dag la ’di skad ces smras so ||bu dag
gal te de lta na (7) g-yaṅ gźi dag daṅ | śiṅ śun dag daṅ | dbyu gu dag daṅ | blugs gzar
dag daṅ | dgaṅ gzar dag daṅ | ril ba dag loṅ śig daṅ yul dbus su ’doṅ do ||de dag gis de
dag blaṅs nas bram ze de bram ze’i khye’u de dag daṅ lhan cig yul dbus su (8b1) ’phags pa
daṅ |des rgol ba kha cig ni tshar bcad de rgol ba’i śiṅ rta la sbyor bar byed | kha cig ni
mgor thal ba’i bu ma pa dag gis bsnun | kha cig ni ’phoṅ gi dpoṅ sar khwa bźin du thag riṅ
po nas yoṅs su spoṅ bar byed | kha cig ni gdugs daṅ | rgyal mtshan (2) daṅ | ba dan dag
gis bsu bar byed | kha cig ni slob ma ñid du khas len par byed ciṅ de mthar gyis groṅ daṅ
| groṅ khyer daṅ | groṅ rdal daṅ | dbye tshoṅs daṅ | tshoṅ rdal dag tu rgol ba ’dul źiṅ rgyal
po’i khab tu phyin to ||bram ze des bsams pa | bdag (3) gis ci’i phyir rtsa ba spaṅs te
yal ga daṅ | ’dab ma daṅ | lo ma la ñug par bya | rgol ba gaṅ dag daṅ | mkhas par bgraṅ
ba gaṅ ji sñed pa de dag thams cad kyaṅ rgyal po daṅ ñe ba yin gyis | bdag kyaṅ rgyal po’i
gan du ’gro’o sñam nas bram ze de rgyal po gzugs (4) can sñiṅ po ga la ba der soṅ ste phyin
nas rgyal po gzugs can sñiṅ po la rgyal ba daṅ tshe spel ba byas te phyogs gcig tu ’dug
go ||phyogs gcig tu ’dug nas rgyal po gzugs can sñiṅ po la ’di skad ces smras so ||lha bdag
la bla ma las yi ge ñuṅ śas śig (5) blaṅs pa mchis te | de’i slad du lha’i spyan sṅar rgol
ba dag daṅ lhan cig bka’ mchid rnam par gtan la dbab par ’tshal lo ||rgyal pos blon po
rnams la smras pa | śes ldan dag ṅa’i yul na bram ze ’di daṅ lhan cig gtam rnam par gtan
la ’bebs par byed pa’i (6) rgol ba ’ga’ yod dam |blon po rnams kyis smras pa | lha groṅ na
la da na bram ze gnas len gyi bu źes bgyi ba rig byed daṅ rig byed kyi yan lag gi pha rol
tu mchis pa źugs lta bu’i śes pas raṅ gi smra ba gsal bar bgyid | gźan gyi smra ba tshar
gcod par rṅo thog pa (7) źig mchis te | des bstan bcos gnas len gyi bu źes bgyi ba ñe bar
sbyar to ||mkhan po gnas len gyi bu de bos śig |lha bod par bgyi’i źes de dag gis de bos nas
de rgyal po gzugs can sñiṅ po ga la ba der soṅ ste phyin nas rgyal po gzugs can sñiṅ po
la rgyal ba daṅ (9a1) tshe spel pa byas te phyogs gcig tu ’dug pa daṅ |blon po rnams kyis
smras pa | lha mkhan po de ’di lags so ||rgyal pos ’oṅs pa legs so źes bya ba’i tshig gis
kun du spyad de smras pa | mkhan po khyod kho bo’i mdun du bram ze ’di daṅ lhan cig gtam
rnam (2) par gtan la dbab par byed nus sam |gnas len gyi bus smras pa | bdag gis rṅo thog
pas | rgyal po dgyes par bgyi’o ||rgyal pos blon po rnams la bsgo ba | śes ldan dag rgol ba’i
dkyil ’khor śoms śig | phyogs daṅ gźan gyi phyogs dag rnam par źog (3) śig | blon po rnams
kyis rgol ba’i dkyil ’khor bśams śiṅ phyogs daṅ gźan gyi phyogs dag rnam par bźag go
|de nas blon po rnams kyis rgyal po’i rkaṅ pa gñis la phyag ’tshal te smras pa | lha phyogs
sṅa ma gaṅ bgyid du stsal | rgyal pos smras pa | bram ze (4) ’di ’gron pa yin gyis ’di phyogs
sṅa ma byed du chug śig |bram ze de phyogs sṅa ma byed du bcug nas des rgyud chags lṅa
brgya bzlas so || gnas len gyi bus phyir bzlas te | khyod kyi ’di ni rigs pa med pa yin
no || ’di ni mi mthun pa yin no || ’di ni mi ’thad pa (5) yin no źes skyon btags pa daṅ bram
ze de caṅ mi smra bar ’dug go ||tshar gcad pa’i gnas rnams kyi naṅ na ’di lta ste lan
la sbobs pa med pa ’di ni tha chad yin no ||rgyal pos blon po rnams la smras pa | śis ldan
dag su rgyal | lha mkhan po gnas len gyi bu’o ||

de nas (6) rgyal po yid dga’ źiṅ yid dga’ nas ro stod bsraṅ ste | lag pa g-yas pa brkyaṅ nas
bdag gi yul na smra ba’i khyu mchog ’di lta bu dag yod pa ni bdag gis rñed pa legs par rñed
do źes ched du brjod pa ched du brjod nas smras pa | mkhan po khyod gnas gaṅ na gnas|gnas
(7) len gyi bus smras pa | lha groṅ na la da na’o ||khyod soṅ la groṅ de khyod kyis rgol
ba’i loṅs spyod gyis śig |gnas len gyi bu raṅs pa daṅ dga’ ba daṅ mchog tu dga’ bar gyur
nas skye bo mkhas pa rnams kyis yoṅs su bskor te | groṅ der soṅ ṅo ||’jig rten ni ’byor pa
(9b1) ’dod ciṅ rgud pa la ma dad pa yin pas de la bram ze du ma źig gis bu mo chuṅ mar len
du bcug pa daṅ |

de nas gnas len gyi bu des rigs mñam pa las chuṅ ma blaṅs te | de de daṅ lhan cig rtse bar byed
| dga’ bar byed | dga’ mgur spyod par byed do ||rtse bar byed | dga’ (2) bar byed | dga’
mgur spyod par byed pa de’i chuṅ ma la bu ro stod riṅ ba riṅ ba źig btsas nas de’i ñe du
dag ’dus śiṅ lhags nas ñi ma bdun gsum ñi śu rtsa gcig tu btsas pa’i btsas ston rgya chen
byas te | khye’u’i miṅ cir gdags źes miṅ ’dogs par byed do || ñe du rnams kyis (3) smras
pa | khye’u ’di ro stod riṅ ba riṅ par gyur pas khye’u ’di’i miṅ stod riṅs su gdags so źes
de’i miṅ stod riṅs su btags so ||bram ze’i khye’u stod riṅs ma ma brgyad po paṅ na ’tsho
pa’i ma ma gñis daṅ | nu ma snun pa’i ma ma gñis daṅ | dri ma ’phyi pa’i ma ma gñis daṅ |
(4) rtsen grogs kyi ma ma gñis la rjes su gtad do ||de ma ma brgyad po dag gis ’o ma daṅ
| źo daṅ | mar daṅ | źun mar daṅ | mar gyi sñiṅ khu daṅ | gźan yaṅ yo byad kyi bye brag gtso
bo gtso bo dag gis sriṅ par byed | skyed par byed ciṅ rdziṅ na gnas pa’i pad ma bźin (5)
myur du skyed par byed do ||de gaṅ gi tshe chen por gyur pa de’i tshe yi ge daṅ | graṅs
daṅ | rtsis daṅ | lag rtsis daṅ | dbyuṅ pa daṅ | gźug pa daṅ | gźag pa daṅ | ’byed pa daṅ
| klog pa’i pha rol tu son ciṅ | de’i tshe na bram ze’i spyod tshul daṅ | spyod pa daṅ | gtsaṅ
sbra (6) daṅ | kun du spyod pa daṅ | thal ba blaṅ ba daṅ | bya ma bum blaṅ ba daṅ | sa
blaṅ ba daṅ | lag staṅs daṅ | thor tshugs daṅ | rab bsṅags bya ba daṅ | kye źes bya ba daṅ
| ṅes brjod kyi rig byed daṅ | mchod spyin gyi rig byed daṅ | sñan tshig gi rig byed daṅ
| srid sruṅ (7) gi rig byed daṅ | bram ze’i las drug po mchod sbyin byed pa daṅ | mchod
sbyin byed du ’jug pa daṅ | klog pa daṅ | klog tu ’jug pa daṅ | sbyin pa daṅ | len pa la mkhas
pa’i bram ze rig byed daṅ | rig byed kyi yan lag gi pha rol tu son pa me lta bu’i śes
pas raṅ gi smra ba gsal bar (10a1) byed pa | gźan gyi smra ba tshar gcod par byed nus par
gyur to ||yaṅ de rtse par byed | dga’ bar byed | dga’ mgur spyod par byed pa’i chuṅ ma la
bu mo mig gñis bya śā ri kā ’dra ba źig btsas nas de’i ñe du dag ’dus śiṅ lhags nas ñi ma
bdun gsum (2) ñi śu gcig tu btsas pa’i btsas ston rgya cher byas te | bu mo’i miṅ cir gdags
źes miṅ ’dogs par byed do ||ñe du rnams kyis smras pa | bu mo ’di’i mig gñis bya śā ri
kā ’dra bas bu mo ’di’i miṅ śā ri kār gdags so źes de’i miṅ śā ri kār btags so ||(3) bu mo
śā ri kā bsriṅs śiṅ bskyed de chen mor gyur to ||de phas yig ’bru’i yi ge la ñe bar sbyar
nas des yig ’bru’i yi ge dag lobs so ||dus gźan źig na bram ze’i khye’u stod riṅs śā ri kā
daṅ lhan cig ’gyed par byed pa na śā ri kās de tshar bcad nas | phas stod riṅs (4) la smras
pa | bu khyod skyes pa yin na bud med kyis tshar bcad dam | ṅa ’das nas rgol ba’i loṅs
spyod dag phrogs par ’gyur ro ||

de nas yaṅ bram ze’i khye’u gsaṅ tshig ’dod pa gsaṅ tshig tshol ba źig yul dbus nas lho phyogs
su soṅ ṅo ||de na bram ze skar rgyal źes (5) bya ba ’jig rten rgyaṅ ’phen la mkhas pa |
rig byed daṅ rig byed kyi yan lag gi pha rol tu son pa yul tha dad pa na gnas pa’i bram ze
rnams kyi ston par gyur pa źig ’dug nas | bram ze’i khye’u de bram ze de’i druṅ du soṅ ste
phyin nas źi ba daṅ spyod lam źi bas mgo bos phyag ’tshal te (6) phyogs gcig tu ’dug go
| de nas bram ze skar rgyal gyis bram ze’i khye’u de la ’oṅs pa legs so źes bya ba’i tshig
gis kun du spyad nas smras pa | kye bram ze’i khye’u khyod ga las ’oṅs ci źig ’dod | bram
ze’i khye’us smras pa | bdag yul dbus nas mchis te | mkhan (7) po’i źabs la sri źu bgyid
par ’tshal lo ||ci źig gi phyir | ’jig rten rgyaṅ ’phen gzuṅ ba’i slad du’o ||bram ze’i khye’u
legs kyis de bźin gyis śig | de ni bram zes bya ba yin no ||bram ze’i khye’u des bram
ze skar rgyal gyi druṅ du ’jig rten rgyaṅ ’phen gzuṅ bar brtsams so ||(10b1) bram ze’i khye’u
rnams kyi kun du spyod pa ni ’di yin te | gaṅ gi tshe mi klog par gyur pa de’i tshe
na lan ’ga’ ni chu’i ṅogs su ñe reg byed du ’doṅ ṅo ||lan ’ga’ ni groṅ khyer ltar ’doṅ ṅo
| lan ’ga’ ni yam sreg śiṅ thur ’doṅ ṅo ||ji tsam dus gźan źig na de dag mi klog (2) par gyur
nas de’i tshe de dag yam sreg śiṅ thur doṅ ba daṅ | de dag la lam gyi bar du bar skabs
kyi gtam brjod pa ’di lta bu ’di dag byuṅ ste | kye kud sa’i bu dag | bad sa’i bu dag | śan
di la’i bu dag | ba ra dwa dza’i bu dag | lṅa pa’i bu daṅ || ñe lṅa pa’i bu dag je khyed
(3) cag las gaṅ ni yul ga las ’oṅs pa dri bar bya’o ||de na bram ze’i khye’u gcig gis smras
pa | kho bo ni yul śar nas so ||gźan źig gis smras pa || kho bo ni lho phyogs nas so ||yaṅ
gźan źig gis smras pa || kho po ni nub phyogs nas so ||yaṅ gźan (4) źig gis smras pa
| kho bo ni byaṅ phyogs nas so ||bram ze’i khye’u des smras pa | kho bo ni yul dbus nas so
||de dag gis smras pa | śes ldan dag bdag cag gis yul thams cad mthoṅ źiṅ thos na yul dbus
ni ma mthoṅ ma thos so ||

śar na blo can gnas pa (5) ste || lho phyogs na ni g-yon byed ’dug ||nub kyi yul na phram can
|| byaṅ phyogs na ni tshig rtsub bo ||źes tshigs su bcad pa yaṅ smras so |

de nas dris pa | bram ze’i khye’u yul dbus ci ’dra |śes ldan dag yul dbus ni yul rnams kyi mchog
yin te | sā lu daṅ | (6) bu ram śiṅ gi phreṅ ba daṅ | ba laṅ daṅ | ma he phun sum tshogs
pa || sloṅ mo pa brgyas khyab pa | dbus pa’i skye bos gaṅ ba | mtha’ ’khob pa’i skye bos
spaṅs pa | skye bo mkhas pas bsten pa | de na chu kluṅ gaṅ gā kha rje daṅ | bsod nams daṅ
| bkra śis daṅ | gtsaṅ (7) ba daṅ | gtsaṅ ba ñid kyi gnas su grags pa | ’gram gñis nas
rlan ’phyo ba | draṅ sroṅ rnams kyi bsti gnas źes bya ba chu dgur bcwa brgyad ’bab pa yod
de | der draṅ sroṅ rnams kyi dka’ thub spyad na raṅ gi lus ñid kyis mtho ris su ’doṅ pa yin
no || kye bram ze’i khye’u ’di ni (11a1) mjal gyis gźan ’di ’dri’o || yul dbus na mkhas
par bgraṅ ba dag yod dam | śes ldan dag kho pos daṅ po ñid nas śes ldan dag yul dbus ni dbus
pa’i skye pos gaṅ ba | mtha’ ’khob pa’i skye bos spaṅs pa | skye bo mkhas pas bsten pa’o
(2) źes ma smras sam | bram ze’i khye’u khyod kyis de skad smras so || bram ze’i khye’u
yul dbus na ’di lta ste dper na | bdag cag gi mkhan po daṅ ’dra ba smra ba’i khyu mchog te
lta bu dag yod dam | śes ldan dag yul dbus na bdag cag gi mkhan pos gaṅ dag gi gdoṅ du (3)
lta bar yaṅ mi nus pa sñan par smra ba | smra ba’i khyu mchog de lta bu dag yod do || bram
ze’i khye’u des de dag la de lta de ltar yul dbus kyi bsdags pa brjod pa daṅ | ’di ltar
de dag thams cad yul dbus su ’doṅ ’dod par gyur to ||

de nas bram ze’i khye’u de dag gis (4) yam sreg śiṅ dag btsal te | yam sreg śiṅ gi khur thogs
nas bram ze de’i khyim ga la ba der doṅ ste phyin nas yam sreg śiṅ gi khur mtha’ gcig tu
bźag ste |bram ze de ga la ba der doṅ nas phyin pa daṅ | bram ze de la ’di skad ces smras
so ||mkhan po mkhyen (5) par mdzod cig | bram ze’i khye’u ’dis ci nas kyaṅ bdag cag thams
cad yul dbus su mchi ’tshal bar gyur pa de ltar yul dbus kyi bsṅags pa brjod do ||bram ze
skar rgyal gyis smras pa | bu dag ji sñed thos pa de sñed bgrod par bya ba yin nam | ’di
ltar (6) yul dag ni thos na dga’ bar ’gyur ba yin pas mñan par bya’i bgrod par ni mi bya’o
||mkhan po bram ze’i khye’u ’di’i mchid nas yul dbus na bdag cag gi mkhan pos gaṅ dag gi
gdoṅ du lta bar yaṅ mi nus pa | sñan par smra ba | smra ba’i khyu mchog de lta bu dag (7)
mchis so źes mchi’o ||bu dag ci kho bo na re sa’i steṅ na kho bo gcig pu smra ba kho na yin
gyi smra ba gźan ’ga’ yaṅ med do źes zer ram | sa ni rin po che maṅ po ’dzin pa yin pas
sa gźi ni mdzes pa mdzes pa dag gis gaṅ ba yin no ||mkhan po re źig yul de (11b1) yaṅ mthoṅ
bar ’gyur źiṅ chu ṅogs su ñe reg kyaṅ bgyi |smra ba’i khyu mchog de dag la yaṅ bsñen bkur
bgyi | rgol ba dag kyaṅ tshar gcad par bgyi | raṅ gi grags pa yaṅ bsgrag par bgyi | rñed
pa yaṅ bsgrub par bgyis | bdag cag yul dbus su (2) mchi’o ||bram ze de slob ma la rjes su
chags pa daṅ bcas pa daṅ | ’khor ñuṅ pa yin pas des bram ze’i khye’u de dag la ’di skad ces
smras so ||bu dag gal te de lta na g-yaṅ gźi dag daṅ | śiṅ śun dag daṅ | dbyu gu dag daṅ
| blugs gzar dag daṅ (3) dgaṅ gzar dag daṅ | ril ba dag loṅ śig daṅ yul dbus su ’doṅ ṅo
||de dag gis de dag blaṅs nas bram ze de bram ze’i khye’u de dag daṅ lhan cig yul dbus su
’phags pa daṅ | des rgol ba kha cig ni tshar bcad de rgol ba’i śiṅ rta la sbyor bar byed |kha
(4) cig ni mgor thal ba’i bum pa dag gis bsnun | kha cig ni ’phoṅ gi dpoṅ sar khwa bźin
du thag riṅ po nas yoṅs su spoṅ bar byed | kha cig ni gdugs daṅ | rgyal mtshan daṅ | ba
dan gis bsu par byed | kha cig ni slob ma ñid du khas len par byed (5) ciṅ de mthar gyis groṅ
daṅ | groṅ khyer daṅ | groṅ rṅal daṅ | dbye tshoṅs daṅ | tshoṅ rṅal dag tu rgol ba ’dul
źiṅ rgyal po’i khab tu phyin to ||bram ze skar rgyal gyis bsams pa | bdag gis ci’i phyir
rtsa ba spaṅs te yal ga daṅ | ’dab ma daṅ | lo ma (6) la ñug par bya | rgol ba gaṅ dag daṅ
| mkhas par bgraṅ ba gaṅ ji sñed pa de dag thams cad kyaṅ rgyal po daṅ ñe ba yin gyis |
bdag kyaṅ rgyal po’i gan du ’gro’o sñam nas bram ze skar rgyal rgyal po gzugs can sñiṅ po
ga la ba der soṅ ste phyin nas | rgyal po gzugs (7) can sñiṅ po la rgyal ba daṅ tshe spel
ba byas te phyogs gcig tu ’dug go ||phyogs gcig tu ’dug nas rgyal po gzugs can sñiṅ po la
’di skad ces smras so || lha bdag la bla ma las yi ge ñuṅ śas śig blaṅs pa mchis te | de’i
slad du lha’i spyan sṅar rgol ba dag daṅ lhan (12a1) cig bka’ mchid rnam par gtan la dbab
par ’tshal lo ||rgyal pos blon po rnams la smras pa | śes ldan dag mkhan po gnas len gyi
bu de gaṅ na ’dug | lha groṅ na la da na’o ||mkhan po gnas len gyi bu de bos śig | lha bod
par bgyi’o (2) źes de dag gis de bos nas de rgyal po gzugs can sñiṅ po ga la ba der soṅ ste
phyin nas | rgyal po gzugs can sñiṅ po la rgyal ba daṅ tshe spel ba byas te phyogs cig
tu ’dug pa daṅ blon po rnams kyis smras pa | lha mkhan po de ’di lags so || rgyal pos (3)
’oṅs pa legs so ||1źes bya ba’i tshig gis kun du spyad de smras pa | mkhan po khyod kho bo’i
mdun du bram ze skar rgyal daṅ lhan cig gtam rnam par gtan la dbab pa byed nus sam |gnas
len gyi bus smras pa | bdag gis rṅo thog gis rgyal po dgyes par (4) bgyi’o ||rgyal pos blon
po rnams la bsgo ba | śes ldan dag rgol ba’i dkyil ’khor śoms śig | phyogs daṅ gźan gyi
phyogs dag rnam par źog śig | blon po rnams kyis rgol ba’i dkyil ’khor bśams śiṅ phyogs
daṅ gźan gyi phyogs dag rnam par (5) bźag go ||de nas blon po rnams kyis rgyal po’i rkaṅ pa
gñis la phyag ’tshal te smras pa | lha phyogs sṅa ma gaṅ bgyid du stsal | rgyal pos smras
pa | bram ze skar rgyal ’di ’gron pa yin gyis | ’di phyogs sṅa ma byed du chug śig |bram
ze skar rgyal gyis smras pa | (6) lha bram ze gnas len gyi bu ’di rgan ba lags pas ’di phyogs
sṅa ma bgyid du stsal bar gsol |bram ze gnas len gyi bus bsams pa | bram ze skor rgyal
’di gźuṅ gsar la byed pa gsal bas bdag gis ’di daṅ lhan cig smra par mi nus kyis || ji ’di
daṅ lhan cig tshig (7) ’gred pa źig bya’o sñam nas des rgyud chags lṅa brgya bzlas so ||bram
ze skar rgyal gyis phyir bzlas te | khyod kyi ’di ni rigs pa med pa yin no ||’di ni
mi mthun pa yin no || ’di ni mi ’thad pa yin no źes skyon btags pa daṅ | bram ze gnas len
gyi bu caṅ mi smra bar (12b1) ’dug go ||tshar bcad pa’i gnas rnams kyi naṅ na ’di lta ste
len la spobs pa med pa ’di ni tha chad yin no ||rgyal pos blon po rnams la smras pa | śes
ldan dag su rgyal |bram ze skar rgyal rgyal lo ||śes ldan dag bram ze skar rgyal la rgol ba’i
loṅs spyod byin (2) cig |de dag gis smras pa | lha gal te skol gyis rgol ba mchis śiṅ
lhags dgu la rgol ba’i loṅs spyod rtsal bar gyur na riṅ po mi thogs par skol gyi yul aṅ ga
daṅ ma ga dhā dag rgol ba’i loṅs spyod du ’gyur bas |’di ltar groṅ na la da ’di ñid rgol
ba’i loṅs (3) spyod kyi ba dan du bgyis la bram ze gnas len gyi bu las phrogs te | bram ze
’di la stsal ciṅ ’di bas kyaṅ ches rgyal ba gźan ’ga’ źig mchis na yaṅ skol gyis de la stsal
par bgyi’o ||rgyal pos smras pa | śes ldan dag de bźin gyis śig |de dag gis de gnas (4)
len gyi bu las phrogs te bram ze skar rgyal la byin no ||gnas len gyi bus bsams pa | bdag
gis rgyal po ’di la phan maṅ du btags na rgyal po ’dis bdag rjes su ma bsruṅs kyis | bdag
gźan du ’gro’o sñam nas des chuṅ la smras pa |bzaṅ mo kho bos rgyal (5) po ’di la phan maṅ
du btags na rgyal po ’dis kho bo rjes su ma bsruṅs kyis kho bo gźan du ’gros khyim gyi
so nam dag sdus śig | des khyim gyi so nam dag bsdu bar brtsams pa daṅ | de’i ñe du dag gis
mkhan po gnas len gyi bu gźan du ’gro’o ||źes thos nas de dag (6) de’i gan du soṅ ste phyin
nas smras pa | mkhan po ci’i slad du khyim gyi so nam dag sdud |des smras pa | śes ldan
dag kho bos rgyal po ’di la phan maṅ du btags na rgyal po ’dis kho bo rjes su ma bsruṅs
kyis kho bo gźan du ’gro’o ||de dag gis smras pa | mkhan po khyod (7) gźan du ma bźud par
re źig ñe du’i naṅ ’di ñid du bde bar bźugs śig |

des tshigs su bcad pa smras pa |mi ni gźan gyi yul na gnas bla yi || raṅ gi yul na zil gnon
gnas pa min ||mi ni gaṅ na zil gnon med gnas pa || de ñid raṅ yul de na gñen yaṅ (13a1) yod||

bram ze skar rgyal gyis mkhan po gnas len gyi bu gźan du ’gro’o źes thos nas de de’i gan du
soṅ ste phyin nas smras pa |bdag ni blo bur du ’oṅs pa yin pas riṅ po mi thogs pa kho na ra
’gro ste | ’di khyod ñid kyi rgol ba’i loṅs spyod du ’gyur (2) gyis gźan du ma ’gro bar
’dug śig | des smras pa | bram ze’i khye’u ’gro’o ||mkhan po gal te de lta na groṅ ’di phyed
khyod snoms śig | phyed bdag ’tshal lo ||bram ze gnas len gyi bus bsams pa | bdag gis rgyal
po ’di la phan maṅ du btags na (3) rgyal po ’dis bdag rjes su ma bsruṅs te | ’di ltar
bram ze skar rgyal ’dis bdag la ’di lta ste | loṅs spyod dag gis loṅs spyod kyi bgo bśa’
byas pa ni phan maṅ du btags pa yin gyis | ’di la śā ri kā de chuṅ ma’i don du sbyin no sñam
nasdes chuṅ ma la smras (4) pa | bzaṅ mo kho bos rgyal po ’di la phan maṅ du gtags na rgyal
po ’dis kho bo rjes su ma bsruṅs te | ’di ltar bram ze skar rgyal ’dis kho bo la ’di
lta ste | loṅs spyod dag gis loṅs spyod kyi bgo bśa’ byas pa ni phan maṅ du btags pa yin gyis
| ’di la śā ri kā de (5) chuṅ ma’i don du sbyin no ||des smras pa | bram ze’i khye’u stod
riṅs la dri’o ||de gñis kyis de bos te smras pa | bu bdag cag gis rgyal po ’di la phan
maṅ du btags na rgyal po ’dis bdag cag rjes su ma bsruṅs te | ’di ltar bram ze skar rgyal
’dis bdag cag la (6) ’di lta ste | loṅs spyod dag gis loṅs spyod kyi bgo bśa’ byas pa ni
phan maṅ du btags pa yin gyis | ’di la śā ri kā de chuṅ ma’i don du sbyin par bya’o ||des
smras pa | yab yum de ltar dgra bo la mdza’ bśes su bgyis na ’di lta ste | des loṅs spyod
rnams (7) las ñams par bgyid pa’am | thams cad kyi thams cad du srog daṅ ’bral bar bgyid par
yaṅ ’gyur la | des bdag cag loṅs spyod dag las ñams par bgyis na | ci’i slad du skol gyis
’di la śā ri kā mchis braṅ gi don du stsal bar bgyi |de gñis (13b1) kyis smras pa | blun
po khyod ci śes źes de gñis kyis de’i tshig tshig ma yin par byas te śā ri kā bram ze skar
rgyal la chuṅ ma’i don du byin no ||des de dpal gyi ’byor pa chen pos bag mar blaṅs so
||bram ze’i khye’u stod riṅs kyis bsams pa | ’di dag (2) gis bdag brñas par gyur pa gaṅ yin
pa de thams cad ni thos pa ñuṅ ba las gyur pa yin no sñam nas ’di ltar bram ze skar rgyal
ci źig śes sñam na | ’jig rten rgyaṅ ’phen śes so sñam nasdes smras pa | śes ldan dag ’jig
rten rgyaṅ ’phen śes pa ga la yod | lho phyogs (3) na’o ||de ’jig rten rgyaṅ ’phen gyi
don du lho phyogs su ’phags nas de mthar gyis lho phyogs su phyin pa daṅ | de der soṅ ste
dris pa |śes ldan dag ’jig rten rgyaṅ ’phen śes pa su dag yin | kun du rgyu dag go | de de
dag gi gan du soṅ ste phyin nas smras pa | bdag (4) śes ldan dag gi’i źabs la sri źu bgyid
par ’tshal lo ||ci źig gi phyir | ’jig rten rgyaṅ ’phen gzuṅ ba’i slad du’o ||de dag gis
smras pa | kho bo cag ni khyim pa la ’jig rten rgyaṅ ’phen mi ston to ||des smras pa | gal
te de lta na rab tu ’byuṅ ṅo ||de dag gis (5) de rab tu phyuṅ nas des bdag gis ji srid du
’jig rten rgyaṅ ’phen ma bzuṅ ba de srid du bdag gis sen mo mi gcad do źes des sen mo riṅ
bo riṅ por bźag nas de’i sen mo riṅ ba riṅ bar gyur pas de’i miṅ kun du rgyu sen riṅs kun
du rgyu sen riṅs źes bya bar gyur to ||

śā ri kā yaṅ (6) bram ze skar rgyal daṅ lhan cig ’gyed par byed pa na skar rgyal gyis de tshar
bcad do ||bram ze skar rgyal śā ri kā daṅ lhan cig rtse bar byed | dga’ bar byed | dga’
mgur spyod par byed pa na sems can srid pa tha ma pa spyod pa tshol ba | thar pa’i sñiṅ po
bzuṅ ba | mya ṅan (7) las ’das pa la phyogs pa | ’khor ba las phyir phyogs pa | srid pa’i
’gro ba thams cad du ’chi ’pho daṅ skye ba don du mi gñer ba | lus tha ma ’dzin pa źig kyaṅ
lha’i ris bzaṅ po źig nas śi ’phos te śā ri kā’i mṅal du źugs so ||śā ri kās rmi lam du
mi lag na sgron ma (14a1) thogs pa źig gis bdag gi dku dral te źugs śiṅ bdag ri chen po’i
spo la ’dzeg go | bdag steṅ gi nam mkha’ la ’gro’o ||bdag la skye po phal po che’i tshogs
phyag ’tshal lo źes zer pa rmis so ||rmis nas des bram ze skar rgyal la (2) smras pa | bdag
gis rmi lam ’di daṅ ’di lta bu źig rmis so ||’di ltar bram ze skar rgyal ñid rmi ltas
kyi dpyad la mkhas pa yin mod kyi | des bram zo rma ltas kyi dpyad ’don pa gźan dag la smras
pa | bdag gi bram ze mos rmi las ’di daṅ ’di lta bu źig rmis (3) na ci la lta |de dag gis
smras pa | mkhan po g-yar lam de bzaṅ ste | mi lag na sgron ma thogs pa źig gis bdag gi
dku dral te źugs źes mchi ba ni bu btsa’ bar ’gyur źiṅ des lo brgyad gñis kyis dbaṅ po’i
brda sprod pa bklags nas rgol ba thams cad tshar (4) gcod par ’gyur ba la lta’o ||bdag ri
chen po’i spol mdzeg go || bdag steṅ gi nam mkha’ la ’gro’o || bdag la skye bo phal po che’i
tshogs phyag ’tshal lo źes mchi ba gaṅ lags pa ni rab tu byuṅ nas brtul źugs grub pa’i
bdag ñid chen por ’gyur ba la (5) lta’o ||

dus gźan źig na bram ze skar rgyal śā ri kā daṅ lhan cig ’gyed par byed pa na śā ri kāsa de
tshar bcad nas | des bsams pa | sdon bdag gis ’di tshar bcad na da ’dis bdag tshar bcad pa’i
sbyor ba gaṅ yin sñam nas de bsams pa | de ni ’di’i mthu ma yin gyi (6) ’di ltar ’di’i
mṅal du sems can źugs pa gaṅ yin pa de’i mthu yin no sñam mo ||

de nas zla ba brgyad dam dgu ’das te khye’u gzugs bzaṅ ba || blta na sdug pa | mdzes pa | gsal
ba | gser gyi mdog ’dra ba | mgo gdugs lta bu daṅ ldan pa | lag pa riṅ (7) ba | ’phral
ba’i dbyes che ba | smin ma ’jar ba | sna’i gzeṅs mtho ba źig btsas so ||btsas nas des bram
ze skar rgyal la smras pa | bram ze’i khye’u ’di mes po’i gan du phul na de’i miṅ ’dogs
par ’gyur ro || des mes po’i gan du khrid pa daṅ des (14b1) khye’u’i miṅ ciṅ gdags źes bsams
na |bram ze’i khye’u ’di bram ze skar rgyal gyi bu yin pas | bram ze’i khye’u ’di’i miṅ
ñe rgyal du gdags so sñam nas de’i miṅ ñe rgyal źes bya bar btags so ||bram ze skar rgyal
gyis smras pa | mes pos bram ze’i khye’u ’di’i (2) miṅ cir btags ñe rgyal źes bya bar btags
so ||des bsams pa | mes pos bram ze’i khye’u ’di’i miṅ pha las dras te btags kyis | bdag
gis ’di’i miṅ ma las dras te gdags so sñam nas bram ze’i khye’u ’di ma śā ri kā’i bu yin
pas ’di’i miṅ śā ri’i bur (3) gdags so sñam nas de’i miṅ śā ri’i bu źes bya bar btags so
||de na kha cig gis ni bram ze’i khye’u śā ri’i bu źes bya bar śes so | kha cig gis ni bram
ze’i khye’u ñe rgyal źes bya bar śes so ||bram ze’i khye’u ñe rgyal ma ma brgyad po paṅ
na ’tsho ba’i ma ma gñis daṅ (4) nu ma snun pa’i ma ma gñis daṅ | dri ma ’phyi ba’i ma ma
gñis daṅ | rtsen grogs kyi ma ma gñis la rjes su gtad do ||de ma ma brgyad po dag gis ’o ma
daṅ | źo daṅ | mar daṅ | źun mar daṅ | mar gyi sñiṅ khu daṅ | gźan yaṅ yo byad kyi bye brag
gtso bo (5) gtso bo dag gis sriṅ par byed | skyed par byed ciṅ rdziṅ na gnas pa’i pad
ma bźin myur du skyed par byed do ||de gaṅ gi tshe chen por gyur pa de’i tshe yi ge daṅ |
graṅs daṅ | rtsis daṅ | lag rtsis daṅ | dbyuṅ ba daṅ | gźug pa daṅ | gźag pa daṅ | ’byed pa
(6) daṅ | klog pa’i pha rol du son ciṅ | de’i tshen bram ze’i spyod tshul daṅ | spyod pa
daṅ | gtsaṅ sbra daṅ | kun du spyod pa daṅ | thal ba blaṅ ba daṅ | bya ma bum blaṅ ba daṅ
| sa blaṅ ba daṅ | lag staṅs daṅ | thor tshugs daṅ | rab bsdags bya ba daṅ |(7) kye źes bya
ba daṅ | ṅes brjod kyi rig byed daṅ | mchod sbyin gyi rig byed daṅ | sñan tshig gi rig
byed daṅ | srid sruṅ gi rig pyed daṅ | bram ze’i las drug po mchod sbyin byed pa daṅ | mchod
sbyin byed du ’jug pa daṅ | klog pa daṅ | klog tu ’jug pa daṅ | (15a1) sbyin pa daṅ | len
pa la mkhas pa’i bram ze rig byed daṅ rig byed kyi yan lag gi pha rol du son pa | me lta
bu’i śes pas raṅ gi smra ba gsal bar byed pa | gźan gyi smra ba tshar gcod nus par gyur
to ||des phas rig pa’i gnas thams (2) cad slob tu bcug nas des lo brgyad gñis kyis dbaṅ po’i
brṅa sprod pa bklags nas rgol pa thams cad tshar bcad par gyur ro ||de dus gźan źig na
pha daṅ lhan cig rig byed ’don par byed pa na smras pa | yab smras pa ’di’i don ci lags |
bu kho bos kyaṅ smras (3) pa ’di’i don mi śes te ’di ltar gsaṅ tshig gi gźi ’di dag ni sṅan
gyi draṅ sroṅ rnams kyis bstod pa bsgrags pa yaṅ dag par sbyar ba ste | de dag ni da ltar
bram ze rnams kyaṅ rjes su sgrogs śiṅ rjes su rjod par byed do ||yab gsaṅ tshig gi gźi sṅon
gyi draṅ sroṅ de (4) rnams kyis bstod pa bsgrags pa yaṅ dag par sbyar ba gaṅ dag da ltar
bram ze rnams rjes su sgrogs śiṅ rjes su rjod pa de dag don ma mchis lags sñam ma ma |
ci ’di ltar smras pa ’di’i don ni ’di lags so || smras pa | ’di’i don ni ’di lags so ||bram
ze (5) skar rgyal yid dga’ źiṅ yid dga’ nas bsams pa | bus bya ba ni ’di lta ste | pha’i
gźuṅ sroṅs par bya ba’am | khyad par lhag par rtogs par bya ba de tsam du zad na bram ze’i
khye’u ’dis ni bdag pas khyad par lhag par rtogs so sñam nas | de bram ze’i khye’u lṅa (6)
brgya tsam bram ze’i gsaṅ tshig dag klog tu ’jug pa de dag kyaṅ des yid dga’ źiṅ dga’ bas
de ñid la gtad do ||bram ze’i khye’u ñe rgyal bram ze’i khye’u lṅa brgya tsam bram ze’i
gsaṅ tshig dag klog tu ’jug pa na des rig byed riṅ bo riṅ po gaṅ dag yin pa de dag ni thuṅ
ṅur (7) rnam par bźag go ||rig byed thuṅ du thuṅ du gaṅ dag yin pa de dag ni riṅ por rnam
par bźag ste tshig daṅ yi ge phri źiṅ don daṅ ṅes pa’i tshig tu rnam par bźag go || ||

’dul ba gźi | bam po gñis pa |

