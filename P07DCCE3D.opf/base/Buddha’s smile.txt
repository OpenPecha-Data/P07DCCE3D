saṅs rgyas bcom ldan ’das yul ka śi dag tu ljoṅs rgyu źiṅ gśegs pa na phyogs gcig cig tu byon
pa dag ’dzum ba mdzad do ||chos (6) ñid kyis na gaṅ gi tshe | saṅs rgyas bcom ldan ’das
rnams ’dzum pa mdzad pa de’i tshe na źal nas ’od zer sṅon po daṅ | ser po daṅ | dmar po daṅ
| dkar po daṅ | bcod ka daṅ | śel daṅ | dṅul gyi kha dog lta bu dag byuṅ nas kha cig ni
’og logs su ’doṅ | (7) kha cig ni steṅ logs su ’doṅ bas gaṅ dag ’og logs su ’doṅ ba de dag
ni sems can dmyal ba yaṅ sos daṅ | thig nag daṅ | bsdus gźom daṅ | ṅu ’bod daṅ | ṅu ’bod
chen po daṅ | tsha ba daṅ | rab tu tsha ba daṅ | mnar med pa daṅ | chu bur can daṅ | chu (91b1)
bur rdol ba daṅ | so thams thams daṅ | kyi hud zer daṅ | a chu zer daṅ | utpala ltar
gas pa daṅ | bad ma ltar gas pa daṅ | bad ma ltar gas pa chen por doṅ ste | sems can dmyal
ba tshab gaṅ dag yin pa de dag tu bsil bar gyur te ’bab par byed (2) la | sems can dmyal
ba graṅ ba gaṅ dag yin pa de dag tu ni dro bar gyur te ’bab par byed do ||des sems can dmyal
ba de dag gi gnod pa’i bye brag dag rgyun gcod par byed ciṅ de dag ’di sñam du śes ldan
dag ci bdag cag ’di nas śi ’phos sam | ’on te (3) gźan du skyes sñam du sems so ||de dag
dad pa bskyed par bya ba’i phyir bcom ldan ’das kyis sprul ba gtoṅ bar mdzad de | de dag
gis sprul pa mthoṅ nas ’di sñam du śes ldan dag bdag cag ’di nas śi ’phos pa yaṅ ma yin la
| gźan du skyes pa yaṅ ma yin (4) te | ’di ltar sems can sdon ma mthoṅ ba ’di’i mthus bdag
cag gi gnod pa’i bye brag dag rgyun chad par gyur to sñam du sems so ||de dag sprul pa la
sems mṅon par daṅ par gyur nas sems can dmyal ba myoṅ bar ’gyur ba’i las de zad par byas
nas gaṅ du bden pa (5) dag gi snod du gyur par ’gyur ba’i lha daṅ mi rnams kyi naṅ du ñiṅ
mtshams sbyor ba len par byed do ||gaṅ dag steṅ logs su ’dod pa de dag ni rgyal pa chen po
bźi daṅ | sum bcu rtsa gsum daṅ | ’thab bral daṅ | dga’ ldan daṅ | ’phrul dga’ daṅ | gźan
’phrul (6) dpaṅ byed daṅ | tshaṅs ris daṅ | tshaṅs ris daṅ | tshaṅs pa’i mdun na ’don daṅ
| tshaṅs chen daṅ | ’od chud daṅ | tshad med ’od daṅ | ’od gsal daṅ | dge chuṅ daṅ | tshad
med dge daṅ | dge rgyas daṅ | sprin med daṅ | bsod nams skyes daṅ | ’bras bu (7) che daṅ
| mi che daṅ | mi gduṅ daṅ | gya nom snaṅ daṅ | śin tu mthoṅ daṅ | ’og min gyi lha rnams
kyi naṅ du doṅ nas mi rtag pa daṅ | stsug bsṅal ba daṅ | stoṅ pa daṅ | bdag med pa źes bya
ba’i sgra sgrogs par byed ciṅ tshigs su bcad pa gñis po |

brtsam (92a1) par bya źiṅ ’byuṅ bar bya || saṅs rgyas bstan la ’jug par bya ||’dam bu’i khyim
la glaṅ chen bźin || ’chi bdag sde ni gźom par bya ||

gaṅ źig rab tu bag yod dar || chos ’dul ’di la spyod ’gyur ba ||skye ba’i ’khor ba rab spaṅs
(2) nas || sdug bsṅal tha mar byed par ’gyur ||źes bya ba yaṅ smras so ||

de nas ’od zer de dag gis stoṅ gsum gyi stoṅ chen po’i ’jig rten gyi khams byul nas bcom ldan
’das ñid kyi slad bźin slad bźin du rjes su ’doṅ ste | del bcom ldan ’das ’das pa’i (3)
las luṅ ston par bźed na ni bcom ldan ’das kyi snam logs su nub par ’gyur ro ||ma ’oṅs pa’i
las luṅ ston par bźed na ni mdun logs su nub par ’gyur | sems can dmyal bar skye bar luṅ
ston par bźed na ni źabs kyi mthil du nub par ’gyur | dud (4) ’groṅ skye bar luṅ ston par
bźed na ni loṅ bur nub par ’gyur | yi dgas su skye bar luṅ ston par bźed na ni źabs kyi mthe
bor nub par ’gyur | mir skye bar luṅ ston par bźed na ni bus mor nub par ’gyur | stobs
kyi ’khor los sgyur ba’i rgyal srid luṅ ston par (5) bźed na ni phyag mthil g-yon par nub
par ’gyur | ’khor los sgyur ba’i rgyal srid luṅ ston par bźed na ni phyag mthil g-yas par
nub par ’gyur | lhar skye bar luṅ ston par bźed na ni lte bar nub par ’gyur | ñan thos kyi
byaṅ chub luṅ ston par bźed na ni źal du (6) nub par ’gyur | raṅ saṅs rgyas kyi byaṅ chub
luṅ ston par bźed na ni mdzod spur nub par ’gyur | bla na med pa yaṅ dag par rdzogs pa’i
byaṅ chub luṅ ston par bźed na ni gtsug toṅ du nub par ’gyur ro ||

de nas ’od zer de dag gis bcom ldan ’das la lan gsum bskor (7) pa byas te | bcom ldan ’das kyi
źabs kyi mthil du nub bo ||

de nas bcom ldan ’das la tshe daṅ ldan pa kun dga’ bos thal mo sbyar te źus pa | btsun pa de
bźin gśegs pa dgra bcom pa yaṅ dag par rdzogs pa’i saṅs rgyas rnams ni rgyu ma mchis rkyen
ma mchis par (92b1) ’dzum pa mi mdzad na | btsun pa ’dzum pa mdzad pa’i rgyu ni ṅa las |
rkyen ni gaṅ lags | tshigs su bcad pa yaṅ gsol pa |

kha dog sna tshogs stoṅ gis bkra ba yi || tshogs rnams źal gyi sgros nas byuṅ gyur te ||de yis
phyogs rnams thams cad snaṅ (2) bgyis pa || ñi gdugs bdal bar gyur pa ji bźin no ||

rgod bral źum daṅ rgyags pa rab spaṅs la || saṅs rgyas ’gro ba mchog gi rgyur gyur pa ||rgyal
pa dgra thul byed rgyu ma mchis par || rtsa bduṅ ltar dkar ’dzum ston mi mjad ||de slad
brtan pa (3) raṅ blo dus mkhyen nas ||

thub pa khyu mchog dge sbyoṅ skye dbaṅ po || ñan pa’i skye bo som ñin ldan rnams la ||the tshom
skyes ba gsuṅ tshig brtan pa daṅ || dam pa dge pa dag gis bsal du gsol ||

tshwa chu ri rgyal lta bur brtan pa yi || saṅs rgyas mgon (4) rnams glo bur ’dzum mi ston ||brtan
pa ji slad ’dzum pa ston mdzad pa || skye bo’i tshogs rnams de ni ñan par ’tshal ||

bcom ldan ’das kyis bka’ stsal pa | kun dga’ bo de de bźin no ||de de bźin te | kun dga’ bo
de bźin gśegs pa dgra bcom pa yaṅ (5) dag par rdzogs pa’i saṅs rgyas rnams ni rgyu med rkyen
med par ’dzum pa mi mdzad de ||

kun dga’ bo phyogs ’di ñid du g-yon can rab tu maṅ po dag gis dge sloṅ ma rab tu maṅ po dag
lus bskyod pas sun phyuṅ ste | de dag ’di nas śi ’phos nas sems can dmyal ba rnams (6) kyi
naṅ du skye bar ’gyur ro ||

de nas dge sloṅ źig gis bcom ldan ’das ga la ba de logs su thal mo sbyar ba btud nas bcom ldan
’das la ’di skad ces gsol to ||btsun pa g-yon can rab tu maṅ po dag gis dge sloṅ ma rab
tu maṅ po dag lus bskyod pas sun phyuṅ ba (7) gaṅ dag lags pa de dag gi naṅ nas gcig bdag
la gas so ||mi gti mug can khyod kyis kyaṅ dge sloṅ ma rab tu maṅ po dag lus bskyod pas sun
phyuṅ ṅam | btsun pa bdag gis kyaṅ dge sloṅ ma rab tu maṅ po dag lus bskyod pas sun phyuṅ
ṅo ||

de nas bcom ldan ’das (93a1) kyis dge sloṅ rnams la bka’ stsal pa | dge sloṅ dag gaṅ zag dge
sloṅ ma sun phyur ba ni chos ’dul ba ’di la mi skye ba’i chos can yin pas dge sloṅ dag khyed
kyis gaṅ zag dge sloṅ ma sun phyuṅ ba chos ’dul ba ’di las bsñil bar bya’o ||’ga’ źig
(2) gi gan du rab tu ’byuṅ bar ’dod pa ’oṅs na | des de la dge sloṅ ma sun phyuṅ ba ma yin
na ma źes dri bar bya’o ||ma dris par rab tu ’byin par byed na ’gal tshabs can du ’gyur ro
|| ||

saṅs rgyas bcom ldan ’das mñan yod na rgyal byed kyi tshal mgon med (3) bras sbyin gyi kun dga’
rab na bźugs so ||mñan yod na khyim bdag cig rgyal byed kyi tshal du ’dos so ||dge sloṅ
dag ’dod chags daṅ bral ba med pa na dge ’dun ltag ma’i ltuṅ ba ’byin par byed de | kha
cig gźon nu’i gnas skabs su ltuṅ ba byuṅ nas rgan por (4) gyur | kha cig ni rgan po’i gnas
skabs na ltuṅ ba ’byin par byed do ||de dag gis gaṅ gi tshe dge sloṅ mdo sde ’dzin pa daṅ
| ’dul ba ’dzin pa daṅ | ma mo ’dzin pa rnams las thos pa de’i tshe na chos bźin du sgrub
par byed de ||de dag yoṅs su spo ba daṅ mgu par bya bar (5) spyod pa na dge ’du na la rim
gro byed ciṅ de na kha cig ni btuṅ ba ’drim par byed | kha cig ni bsil yab thogs te g-yob
par byed do ||ji tsam na khyim bdag des de na gnas mal bzaṅ po dag bśams śiṅ kha zas bsod
pa’i sbyi buṅs bśams pa mthoṅ nas des bsams pa | (6) ’di dag gi chos ni bzaṅ na ’di ltar
’di dag la skyon yaṅ yod de | ’di dag la rjes daṅ gus pa med de | rgan pa rgan pa ṅag las
byed du ’jug go sñam nas de skad smras pa daṅ | drug sde dag gis thos nas de dag gis smras
pa | khyim bdag ci zer | ’phags pa khyed (7) cag gi chos ni bzaṅ na ’di ltar khyed cag la
skyon yaṅ mchis so ||khyim bdag kho bo cag la skyon ci yod | des smras pa | ’phags pa dag
khyed cag la rjes daṅ gus pa ma mchis te | rgan pa rgan pa dag las bgyid du stsol to ||rgan
pa dag la yaṅ las byed du (93b1) gźug dgos pa yod do ||’phags pa dag khyed kyi naṅ dud
rab tu phyuṅ na yaṅ las bgyid du slol tam | de dag gis stsal pa | khyod pas gaṅ ches khyad
par du ’phags pa rab tu phyuṅ na yaṅ de yaṅ ṅed kyis las byed du gźug na khyod lta ci smos
| des bsams pa | gal (2) te bdag ’di dag gi naṅ du rab tu byuṅ na bdag kyaṅ ’di dag gis
las byed du bcug par ’gyur gyis | thabs kyi rnam pa źig bya’o sñam mo ||khyim bdag de mkhas
pa’i raṅ bźin can yin pas des dge sloṅ dag gi gan nas kun du spyod pa’i chos dag bslabs
so ||bslabs (3) nas mtha’ ’kho pa cig tu soṅ ste sgra daṅ kha spu bregs nas gos dur smrig
dag bgos te ’dug pa daṅ | ji tsam na dge sloṅ mchod rten la phyag ’tshal ba dag phyogs

de nas ’oṅ źiṅ ’gro bar byed pa de dag gis de mthoṅ nas smras pa | gnas brtan mñan yod na chos
kyi rje mṅon (4) sum du bźugs śiṅ de na dus daṅ dus su lha’i gzugs dag kyaṅ snaṅ | snaṅ
ba rgya chen po dag kyaṅ ’byuṅ | lha’i sgra dag kyaṅ grag | kun śes pa brda sprod pa dag
kyaṅ grag | loṅs spyod gñis po zaṅ ziṅ gi loṅs spyod daṅ | chos kyi loṅs spyod kyaṅ yod na
ci’i (5) phyiRa mñan yod du mi ’gro | des smras pa | tshe daṅ ldan pa dag ’di ñid du ’dug
par bya’o ||de dag gis de la yaṅ daṅ yaṅ du smras pa | gnas brtan mñan yod na chos kyi rje
mṅon sum du bźugs śiṅ de na dus daṅ dus su lha’i gzugs dag kyaṅ snaṅ | snaṅ ba chen po (6)
dag kyaṅ ’byuṅ | lha’i sgra dag kyaṅ grag | kun śes pa brda sprod pa dag kyaṅ grag | loṅs
spyod gñis po zaṅ ziṅ gi loṅs spyod daṅ | chos kyi loṅs spyod dag kyaṅ yod na ci’i phyir
mñan yod du mi ’gro | de tshaṅs pa mtshuṅs par spyod pa dag gis dus bskyed pa na mñan (7)
yod du soṅ ṅo ||ji tsam na des de na gnas mal bzaṅ po bśams śiṅ kha zas bsod pa’i sbyi buṅs
bśams pa mthoṅ nas des bsams pa | gal te bdag gral gyi daṅ por ’dag na ni yon bśad pa
bya dgos par ’gyur ro sñam nas des stan gcig bor nas stan gñis pa la (94a1) ’dug go ||tshe
daṅ ldan pa kun śes kau ṇḍinya ’oṅs nas des bsams pa | bcom ldan ’das kyis bdag snam sbyar
gyi rgyal mtshan ’chaṅ ba rnams kyi mchog tu bstan na ’di su źig yin sñam mo ||ji tsam na
bsams pa daṅ rku thabs su gnas pa źig yin (2) par mthoṅ nas des de se gol gyi sgras bskrad
do ||tshe daṅ ldan pa rta thul daṅ | bzaṅ ldan daṅ | rlaṅs pa daṅ | miṅ chen daṅ | gaṅ
bo daṅ | dri med daṅ | ba laṅ bdag daṅ | lag bzaṅs daṅ | tshe daṅ ldan pa śā ri’i bu daṅ |
tshe daṅ (3) ldan pa maud gal gyi bu chen po daṅ | dge sloṅ gnas brtan gnas brtan thams cad
kyis kyaṅ se gol yi sbras bskrad do ||ji tsam na drug sde dag gi gan du soṅ ba daṅ de dag
gis de la smras pa | gnas brtan khyod lo du lon | des na tshod kyi dbaṅ du byas te kho
bo lo drug bcu lon (4) no źes smras pa daṅ | de dag gis smras pa | bcom ldan ’das ñid kyis
kyaṅ lo nug bcu ma bźes na ’dis la lon | de dag gis de la smras pa | rgan źugs khyod kyi
mkhan po gaṅ yin | des smras pa | dge sbyoṅ gau ta ma’i mkhan po gaṅ yin | de dag gis (5)
smras pa | tshe daṅ ldan pa dag rgan źugs ’di ni raṅ gis rtags blaṅs pa yin no źes de dag
gis de lag pa daṅ rkaṅ pa dag nas bzuṅ ste rgan pa’i mthar khrid nas smras pa | dge ’dun btsun
pa rnams gsan du gsol | ’jig rten na raṅ byuṅ gcig ni bcom ldan ’das (6) lags na gñis
pa ni rgan źugs ’di lags so ||’di ni gsol ba’o źes smras nas rgan pa’i mtha’ nas bskrad do
||

de nas bcom ldan ’das kyis dge sloṅ rnams la bka’ stsal pa | dge sloṅ dag gaṅ zag rku thabs
su gnas pa ni chos ’dus ba ’di la mi skye ba’i chos (7) can yin pas | dge sloṅ dag khyed kyis
gaṅ zag rku thabs su nas pa chos ’dul ba ’di las bsñil bar bya’o ||’ga’ źig gi gan du
rab tu ’byuṅ bar ’dod pa ’oṅs na | des de la rku thabs su gnas pa ma yin nam źes dri bar bya’o
||ma dris par rab tu ’byin bar (94b1) byed na ’gal tshabs can du ’gyur ro ||saṅs rgyas
bcom ldan ’das la tshe daṅ ldan pa ñe ba ’khor gyis źus pa | btsun pa bcom ldan ’das kyis
gaṅ zag rku thabs su gnas pa bsñil bar bya’o źes bka’ stsal na | btsun pa ji tsam gyis na
gaṅ zag rku thabs su gnas (2) pa lags | ñe ba ’khor gaṅ tshun chad nas dge sloṅ raṅ bźin
du gnas pa dag daṅ lhan cig gso sbyoṅ gi las dag lan gñis sam gsum du ñams su myoṅ bar gyur
na de tsam gyis na gaṅ zag rku thabs su gnas pa yin no || ||saṅs rgyas bcom ldan ’das (3)
mñan yod na rgyal byed kyi tshal mgon med zas sbyin gyi kun dga’ ra ba na bźugs so ||

mñan yod na bram ze źig ’dug pa des rigs mñam pa las chuṅ ma blaṅs nas de de daṅ lhan cig rtse
bar byed | dga’ bar byed | dga’ mgur spyod par byed do ||rtse bar byed | (4) dga’ bar byed
| dga’ mgur spyod par byed pa de’i chuṅ ma la sems can źugs par gyur to ||de zla ba brgyad
dam dgu ’das te btsas pa las ma niṅ skyes pa ’dra ba bud med kyaṅ ma yin skyes pa yaṅ
ma yin pa źig byuṅ nas bsriṅs śiṅ bskyed de che bar gyur to ||de khye’u dag (5) daṅ lhan
cig rtse bar byed pa na de de dag la mtshan ma ston par byed nas de dag gis de la smras pa
| khyod ci yin | des smras pa | bdag ma niṅ ṅo ||de dag gis smras pa | khyod ni bram ze yin
pas khyod kyi khyim du mi sñan pa grags par gyur na mi ruṅ gis de lta ma byed cig | de
dag (6) gis de’i pha ma la smras pa | khyod kyis ma niṅ ’di ’di lta ’di lta byed kyis zlog
śig | de dag gis de la smras pa | ma niṅ bdag cag ni bram ze yin pas bdag cag gi khyim du
mi sñan par grags par gyur na mi ruṅ gis de lta ma byed cig | de de dag gis bzlog kyi mi
’dug go | (7) de dus gźan źig na rgyal byed kyi tshal du soṅ ba daṅ | ji tsam na des dge sloṅ
gźon nu gźon nu dag mthoṅ nas des bsams pa | bdag ’di dag gi naṅ du rab tu byuṅ na ’di
dag bdag la skyes pa’i bya ba byed par ’gyur źiṅ bdag kyaṅ ’di dag la bud med kyi bya ba
byed par ’gyur ro (95a1) sñam nas | de dge sloṅ gi gan du soṅ ste smras pa | ’phags pa bdag
rab tu ’byuṅ bar ’tshal lo ||des de la smras pa | khyod pha mas gnaṅ ṅam | des smras pa
| ma gnaṅ ṅo ||soṅ la pha ma la gsol cig | de pha ma’i gan du soṅ ste smras pa | (2) yab yum
bdag rab tu ’byuṅ bar ’tshal lo ||de gñis des yoṅs su gduṅs pas bsams pa | bdag cag ’di
daṅ bral bar byas rab tu ’byuṅ la rag go sñam nas | de gñis kyis de la smras pa | ma niṅ
gnaṅ ṅo ||de dge sloṅ gi naṅ du soṅ ste smras pa | ’phags (3) pa bdag pha mas gnaṅ gis rab
tu dbyuṅ du gsol | des ṅe rab tu phyuṅ źiṅ bsñen par rdzogs par byas pa daṅ | dge sloṅ rnams
kyi mdun du mtshan ma ston par byed nas | de dag gis de la smras pa | khyod ma niṅ yin
nam ci | des smras pa | yin no źes zer ba’i (4) skabs de bcom ldan ’das la dge sloṅ rnams
kyis gsol pa daṅ | de na bcom ldan ’das kyis dge sloṅ rnams la bka’ stsal pa | dge sloṅ dag
gaṅ zag ma niṅ ni chos ’dul ba ’di la mi skye ba’i chos can yin pas | dge sloṅ dag khyed
kyis gaṅ zag ma niṅ chos ’dul (5) ba ’di las bsñil bar bya’o ||’ga’ źig gi gan du rab tu
’byuṅ bar ’dod pa ’oṅs na | des de la ma niṅ ma yin nam źes dri bar bya’o ||ma dris par rab
tu ’byin par byed na ’gal tshabs can du ’gyur ro ||dge sloṅ dag ma niṅ ni lṅa po ’di dag
yin te | lṅa gaṅ źe na | (6) skyes nas ma niṅ daṅ | zla ba phyed pa’i ma niṅ daṅ | ’khyud
nas ldaṅ ba’i ma niṅ daṅ | phrag dog can gyi ma niṅ daṅ | ñams pa’i ma niṅ ṅo ||de la skyes
nas ma niṅ gaṅ źe na | gaṅ skyes nas bud med kyaṅ ma yin skyes pa yaṅ ma yin pa’o ||zla
ba phyed pa’i ma niṅ gaṅ (7) źe na | gaṅ zla ba byed ni bud med zla ba phyed ni skyes par
’gyur ba’o ||’khyud nas ldaṅ ba’i ma niṅ gaṅ źe na | gaṅ la gźan dag gis ’khyud na dbaṅ
po ’byuṅ bar ’gyur ba’o ||phrag dog can gyi ma niṅ gaṅ źe na | gaṅ la gźan dag rtsol ba mthoṅ
na dbaṅ po ’byuṅ (95b1) bar ’gyur ba’o ||ñams pa’i ma niṅ gaṅ źe no | gaṅ gi dbaṅ po nad
kyis ñams pa’am mtshon gyis bcad ba’o ||de la ma niṅ sṅa ma bźi po skyes nas ma niṅ daṅ
| zla ba phyed pa’i ma niṅ daṅ ||’khyud nas ldaṅ ba’i ma niṅ daṅ | phrag dog can gyi ma niṅ
gaṅ dag yin pa (2) de dag ni rab tu ma byuṅ na ni rab tu dbyuṅ bar mi bya la | rab tu byuṅ
na ni bsñil bar bya’o ||de la ñams pa’i ma niṅ gaṅ yin pa de ni rab tu ma byuṅ na ni rab
tu dbyuṅ bar mi bya la | rab tu byuṅ na ni gal te ’gyur ba mi sten na btaṅ sñoms su bya’o
||gal te ’gyur ba bsñen na (3) bsñil bar bya’o || ||

