saṅs rgyas bcom ldan ’das mñan yod (2) na rgyal byed kyi tshal mgon med zas sbyin gyi kun dga’
rab na bźugs so ||ji tsam na mu stegs can źig rgyal byed kyi tshal du phyin pa daṅ | des
de na stan bzaṅ po bśams pa daṅ | bza’ ba daṅ btuṅ ba bsod pa’i spyi buṅs bśams pa mthoṅ
nasdes bsams pa | zaṅ (3) ziṅ gi loṅs spyod ni śākya ’i bu’i dge sbyoṅ ’di dag gi bzaṅ la
| chos kyi loṅs spyod ni bdag cag gi bzaṅ bas de’i phyir ’di dag gi naṅ du rab tu byuṅ la
| zaṅ ziṅ gi loṅs spyod ni ’dir bya źiṅ chos kyi loṅs spyod ni der bya’o sñam nas |de dge
sloṅ gi gan du soṅ ste smras pa | (4) ’phags pa bdag rab tu ’byuṅ bar ’tshal lo ||des de
rab tu phyuṅ źiṅ bsñen par rdzogs par byas so ||

mu stegs can rnams kyi gso sbyoṅ ni bcu bźi pa yin la | dge sloṅ rnams kyi gso sbyoṅ ni bcwa
lṅa pa yin pas de tshes bcu bźi la ni mu stegs can rnams kyi gso sbyoṅ (5) ñams su myoṅ bar
byed | tshes bcwa lṅa la ni dge sbyoṅ rnams kyi’o ||ci tsam dus gźan źig na źag bri bar
gyur nas | dge sloṅ rnams kyi gso sbyoṅ bcu bźi pa la bab pa daṅ | de la the tsom skyes te
| ci der ’gro bar bya ’am | ’on te ’di ñid du gso sbyoṅ ñams su (6) myoṅ bar bya sñam pa
las |de la blo skyes pa śākya ’i bu’i dge sbyoṅ ’di dag ni des pa ’grogs na bde ba yin la
bdag gi tshaṅs pa mtshuṅs par spyod pa rnams ni daṅ tshul ṅan pa yin pas gal te ma soṅ na
bdag gi tshul śiṅ yaṅ phyuṅ bar ’gyur | spaṅ leb khri’u yaṅ bsgyur bar (7) gyur | sloṅ phor
yaṅ khas bub par ’gyur | khar ba yaṅ bor bar ’gyur | tshaṅs pa mtshuṅs par spyod pa rnams
kyi naṅ nas kyaṅ phyuṅ bar ’gyur ro sñam nas | de mu stegs can rnams kyi naṅ du soṅ ṅo
||ji tsam na dge skos rgan pa’i mtha’ logs su ’groṅ ste | dge (120a1) sloṅ rnams bsṅos pa
na de mi snaṅ nas des dri bar brtsams pa |tshe daṅ ldan pa dag dge sloṅ miṅ ’di źes bya ba
źig ’dir ’oṅs sam | de’i ’dun pa yaṅ ’oṅs sam | de dag gis smras pa | ma ’oṅs so ||bcom ldan
’das kyis phyogs bźir bltas nas (2) gso sbyoṅ bya’o źes bka’ stsal pas | dge sloṅ de dag
gis phyogs bźir bltas te gso spyoṅ byas so ||

de’i ’og tu phyi de ñin par dge sloṅ de ’oṅs pa daṅ | dge sloṅ rnams kyis smras pa | tshe daṅ
ldan pa khyod gaṅ nas ’oṅs | des smras pa | tshaṅs pa mtshuṅs par (3) spyod pa dag gi gan
nas so ||khyod kyi tshaṅs pa mtshuṅs par spyod pa dag su yin | mu stegs can dag yin te |
kho bo zaṅ ziṅ gi loṅs spyod ni khyed cag gi gan du byed la | chos kyi loṅs spyod ni de dag
gi gan du byed do źeszer ba’i skabs de bcom ldan ’das la dge (4) sloṅ rnams kyis gsol pa
daṅ | de na bcom ldan ’das kyis dge sloṅ rnams la bka’ stsal pa |dge sloṅ dag gaṅ zag ’di
ni mu stegs can źugs pa yin te | dge sloṅ dag gaṅ zag mu stegs can źugs pa ni chos ’dul
pa ’di la mi skye ba’i chos can yin (5) pas dge sloṅ dag khyed kyis gaṅ zag mu stegs can źugs
pa chos ’dul ba ’di las bsñil bar bya’o ||’ga’ źig gi gan du rab tu ’byuṅ bar ’dod pa
’oṅs na | des de la mu stegs can źus pa ma yin nam źes dri bar bya’o || ma dris par rab tu
’byin par byed na (6) ’gal tshabs can du ’gyur ro ||

saṅs rgyas bcom ldan ’das la tshe daṅ ldan pa ñe ba ’khor gyis źus pa | btsun pa bcom ldan ’das
kyis gaṅ zag mu stegs can źugs pa chos ’dul ba ’di las bsñil bar bya’o źes bka’ stsal
na |btsun pa ji tsam gyis na gaṅ zag (7) mu stegs can źugs pa bsñil bar bgyi ba lags | ñe
ba ’khor gaṅ tshun chad nas rgyal mtshan ’di ’chaṅ źiṅ lta ba de la dga’ bas der skya reṅs
’char bar byed na | de tsam gyis na gaṅ zag mu stegs can źugs pa bsñil par bya ba yin no
|| ||

