dge sloṅ rnams the tshom skyes nas the tshom thams cad gcod pa saṅs rgyas bcom ldan ’das la
źus pa |btsun pa tshe daṅ ldan pa dge ’dun ’tshos las ci źig bgyis na | las de’i (3) rnam
par smin pas phyug pa nor maṅ pa loṅs spyod che ba’i khyim du skyes śiṅ dgra bcom pa ñid mṅon
du bgyis pa daṅ | gdul ba’i don chen po bgyis par gyur |bcom ldan ’das kyis bka’ stsal
pa | dge sloṅ dag dge ’dun ’tsho ñid kyis las tshogs rñed pa | rkyen yoṅs (4) su bsgyur pa
| ’od pa bźin du ñe bar gnas pa | gdon mi za bar ’byuṅ bar ’gyur ba dag byas śiṅ bsags pas
| dge sloṅ dge ’dun ’tsho ’di ñid kyis las byas śiṅ bsags pa dag gźan su źig gis so sor
myoṅ bar ’gyur | dge sloṅ dag las phyas śiṅ (5) bsags pa dag ni phyi rol gyi sa’i khams la
rnam par smin par mi ’gyur | chu’i khams la mi ’gyur | me’i khams la mi ’gyur | rluṅ gi
khams la mi ’gyur | ’di ltar las dge ba daṅ mi dge ba byas śiṅ bsags pa dag ni zin pa’i phuṅ
po daṅ | khams daṅ | skye (6) mched dag la rnam par smin par ’gyur to |

las rnams pa skal pa brgyar yaṅ ni || chud mi za ba’aṅ tshogs daṅ dus ||rñen na lus can rnams
la ni || ’bras bu dag tu ’gyur pa ñid ||

dge sloṅ dag sṅon byuṅ ba ’das pa’i dus na | bskal pa bzaṅ po ’di ñid la skye (7) dgu’i tshe
lo ñi khri thub pa na ston pa de bźin gśegs pa dgra bcom pa yaṅ dag par rdzogs pa’i saṅs
rgyas rig pa daṅ źabs su ldan pa | bde bar gśegs pa | ’jig rten mkhyen pa | skyes bu ’dul
ba’i kha lo sgyur pa bla na med pa lha daṅ mi rnams kyi ston pa | saṅs rgyas (116b1) bcom
ldan ’das ’od sruṅ źes bya ba ’jig rten du byuṅ ste | de bā rā ṇa sī nā draṅ sroṅ smra ba
ri dgas kyi nags na ñe bar rten ciṅ bźugs so ||

de’i bstan pa la ’di rab tu byuṅ nas źal ta byed par gyur ciṅ de la lhan cig gnas pa lṅa brgya
yod par gyur to ||ri brags na (2) gnas pa’i skye bo’i tshogs de yaṅ phal cher de la mṅon
par dad par gyur to ||de nas des tshe ji srid par tshaṅs par spyod pa spyad pa na yon tan
gyi tshogs ’ga’ yaṅ ma thob bo ||

de dus gźan źig na na bar gyur nas de la rtsa ba daṅ | sdoṅ bu daṅ | lo ma daṅ | me tog (3)
daṅ | ’bras bu’i sman dag gis bsñen bkur byas kyaṅ nad de ñe bar źi bar ma gyur ciṅñam dmas
nas de ’chi ba’i dus kyi tshe smon lam ’di skad ces | bdag gis bcom ldan ’das de bźin gśegs
pa yaṅ dag par rdzogs pa’i saṅs rgyas yon gnas bla na med pa ’od sruṅ (4) la tshe ji srid
par tshaṅs par spyod pa spyad pa na yon tan gyi tshogs ’ga’ yaṅ ma thob ste |bdag gis
tshe ji srid par tshaṅs par spyod pa spyad pa’i dge ba’i rtsa ba ’dis bcom ldan ’das de bźin
gśegs pa yaṅ dag par rdzogs pa’i saṅs rgyas ’od sruṅ gis bram ze’i khye’u bla ma (5) la
| bram ze’i khye’u khyod ma ’oṅs pa’i dus na skye dgu’i tshe lo brgya thub pa na de bźin
gśegs pa dgra bcom pa yaṅ dag par rdzogs pa’i saṅs rgyas rig pa daṅ źabs su ldan pa | bde
bar gśegs pa | ’jig rten mkhyen pa | skyes bu ’dul ba’i kha le sgyur ba bla na (6) med pa
| lha daṅ mi rnams kyi ston pa | saṅs rgyas bcom ldan ’das śākya thub pa źes bya bar ’gyur
ro źes luṅ bstan pa de’i bstan pa la bdag rab tu byuṅ nas ñon moṅs pa thams cad spaṅs pas
dgra bcom pa ñid mṅon du byed par gyur cig ces gdab par brtsams (7) so ||

de nas de’i lhan cig gnas pa dag lhags te dris pa | mkhan pos yon tan gyi tshogs cuṅ zad brñes
pa mchis sam | des smras pa med do ||de dag gis dris pa | smon lam ji skad btab |des smras
pa | ’di daṅ ’di skad ces so ||de dag gis smras pa | (117a1) bdag cag kyaṅ dge ba’i bśes
gñen mkhan po la brten nas bcom ldan ’das de ñid kyi bstan pa la rab tu byuṅ nas ñon moṅs
pa thams cad spaṅs pas dgra bcom pa ñid mṅon du byed par gyur cig |

de nas ri brags na gnas pa’i skye bo’i tshogs (2) des ’phags pa de na’o źesthos nas de dag kyaṅ
de’i gan du soṅ ste dris pa | ’phags pas yon tan gyi tshogs cuṅ zad brñes pa mchis sam
|des smras pa med do ||de dag gis smras pa | smon lam ji skad btab |des smras pa | ’di daṅ
’di skad ces so ||de dag (3) gis smras pa | bdag cag kyaṅ dge ba’i bśes gñen ’phags pa la
brten nas bcom ldan ’das de ñid kyi bstan pa la rab tu byuṅ nas ñon moṅs pa thams cad spaṅs
pas dgra bcom pa ñid mṅon du byed par gyur cig |

dge sloṅ dag de la de’i tshe de’i dus na dge sloṅ (4) źal ta byed par gyur pa gaṅ yin pa de
ni dge sloṅ dge ’dun ’tsho ’di ñid yin no ||de’i lhan cig gnas pa lṅa brgya po gaṅ dag yin
pa de dag ni draṅ sroṅ lṅa brgya po ’di dag ñid yin no ||ri brags na gnas pa’i skye bo’i
tshogs gaṅ yin pa de dag ni tshoṅ pa lṅa brgya po ’di dag (5) yin no ||

’dis der chos daṅ ldan pas źal ta byas pa gaṅ yin pa’i las de’i rnam par smin pas phyug ciṅ
nor maṅ ba loṅs spyod che ba’i khyim du skyes so ||’chi ba’i dus kyi tshe smon lam btab pa
des ni ñon moṅs pa thams cad spaṅs pas dgra bcom pa ñid mṅon du (6) byas śeṅ gdul ba’i don
chen po byas par gyur to ||dge sloṅ dag de ltar na las gcig tu gnag pa rnams kyi rnam par
smin pa ni gcig tu gnag pa yin la | las gcig tu dkar ba rnams kyi rnam par smin pa yaṅ gcig
tu dkar ba yin | las ’dren ma rnams kyi rnam (7) par smin pa yaṅ ’dren ma yin no ||dge
sloṅ dag de lta bas na las gcig tu gnag pa rnams daṅ ’dren ma rnams spaṅs te las gcig tu
dkar ba rnams la btsal bar bya ste | dge sloṅ dag khyed kyis de ltar bslab par bya’o ||

