dge sloṅ rnams the tshom skyes nas the tshom thams cad gcod pa saṅs rgyas bcom ldan ’das la
źus pa | btsun pa (4) dge tshul ’di gñis kyis las ci źig bgyis na las de’i rnam par smin pas
lo bdun kho na lags na rab tu byuṅ ste | bcom ldan ’das kyis ’dul ba la ñan thos rnams
kyi bslab pa’i gźi bca’ ba mdzad pa gaṅ lags pa de ’di gñis kho na la brton nas bag yaṅs su
mdzad (5) ciṅ ñon moṅs pa thams cad spaṅs pas dgra bcom pa ñid mṅon du bgyis | bcom ldan
’das kyis bka’ stsal pa | dge sloṅ dag ’di gñis ñid kyis las tshogs rñed pa | rkyen yoṅs
su bsgyur ba | ’od pa bźin du ñe bar gnas pa | gdon mi za bar ’byuṅ bar ’gyur (6) ba dag byas
śiṅ basagaṅa pas ’di gñis ñid kyis las byas śiṅ bsags pa dag gźan su źig gis so sor myoṅ
bar ’gyur | dge sloṅ dag las byas śiṅ bsags pa dag ni phyi rol gyi sa’i khams la rnam par
smin par mi ’gyur | chu’i khams la mi ’gyur | me’i khams (7) la mi ’gyur | rluṅ gi khams
la mi ’gyur gyi | ’di ltar las dge ba daṅ mi dge ba byas śiṅ bsags pa dag ni zin pa’i phuṅ
po daṅ khams daṅ | skye mched dag la rnam par smin par ’gyur te |

las rnams bskal pa brgyad yaṅ ni || chud mi za ba’aṅ tshogs daṅ dus ||(90b1) rñed na lus can
rnams la ni || ’bras bu dag tu ’gyur ba ñid ||

dge sloṅ dag sṅon byuṅ ba bskal pa bzaṅ po ’di ñid la skye dgu’i tshe lo ñi khri thub pa na
ston pa de bźin gśegs pa dgra bcom pa yaṅ dag par rdzogs pa’i saṅs rgyas rig pa daṅ | źabs
su ldan pa | bde bar (2) gśegs pa | ’jig rten mkhyen pa | skyes bu gdul ba’i kha lo sgyur
ba bla na med pa | lha daṅ mi rnams kyi ston pa | saṅs rgyas bcom ldan ’das ’od sruṅ ’jig
rten du byuṅ ste | de dge sloṅ gi ’khor ñi khri daṅ bā rā ṇa sī na draṅ sroṅ smra ba ri dgas
kyi gnas na ñe bar rten ciṅ (3) bźugs so ||bā rā ṇa sī na khyim bdag phan tshun bśes pa
gñis śig gźon nu’i gnas skabs su rab tu ’byuṅ bar ’dod na de gñis kyis ñe du dag las rab
tu ’byuṅ ba mthob nas | gaṅ gi tshe laṅ cho yol par gyur pa de’i tshe na de gñis kyis ñe
du dag la bltas te yaṅ dag (4) par rdzogs pa’i saṅs rgyas ’od sruṅ gi bstan pa la rab tu byuṅ
ṅo ||’di ni chos ñid de rtag tu gźon rim gyis las bya ba yin pas dge sloṅ rnams kyis rgan
źugs ’di gñis deṅ śig | rgan źugs ’di gñis khyed cig ces bsgo’o ||de na gcig ni spyo riṅ
ba’i raṅ (5) bźin can yin | cig śos ni spro thuṅ ba’i raṅ bźin can yin pas de khro bar
byed pa daṅ cig śos kyis smras pa | rgan źugs gźon pa’i gnas skabs su rab tu ma byuṅ nad ci’i
phyir khro | de na ’di gñis kyi tshe ji srid par tshaṅs par spyod pa spyad na yon tan
gyi tshogs ’ga’ (6) yaṅ ma thob nas de’i ’og tu ’chi ba’i tshe smon lam ’di skad ces | bdag
cag gis bcom ldan ’das de bźin gśegs pa dgra bcom pa yaṅ dag par rdzogs pa’i saṅs rgyas
yon gnas bla na med pa ’od sruṅ la tshe ji srid par tshaṅs par spyod pa spyad na yon tan gyi
chogs ’ga’ yaṅ (7) mthob ste | bdag cig gis tshe ji srid par tshaṅs par spyod pa spyad
pa’i dge ba’i rtsa ba ’dis bcom ldan ’das de bźin gśegs pa dgra bcom pa yaṅ dag par rdzos
pa’i saṅs rgyas ’od sruṅ gis bram ze’i khye’u bla ma la bram ze’i khye’u khyod ma ’oṅs pa’i
dus na skye dgu’i tshe lo brgya (91a1) thub pa na de bźin gśegs pa dgra bcom pa yaṅ dag
par rdzogs pa’i saṅs rgyas | rig pa daṅ źabs su ldan pa | bde bar gśegs pa | ’jig rten mkhyen
pa | skyes bu ’dul ba’i kha lo sgyur ba bla na med pa | lha daṅ mi rnams kyi ston pa |
saṅs (2) rgyas bcom ldan ’das śākya thub pa źes bya bar ’gyur ro źes luṅ bstan pa de’i bstan
pa la bdag cag lo bdun kho na lon nas rab tu byuṅ ste | bcom ldan ’das de bźin gśegs pa
dgra bcom pa yaṅ dag par rdzogs pa’i saṅs rgyas mkhyen ciṅ gzigs pa des ’dul (3) ba la ñan
thos rnams kyi bslab pa’i gźi bca’ ba mdzad pa gaṅ yin pa de bdag cag gñis kho na la brten
nas bag yaṅs su mdzad ciṅ ñon moṅs pa thams cad spaṅs pas dgra bcom pa ñid mṅon du gyur
cig ces gdab par brtsams so ||dge sloṅ dag de la de’i tshe (4) de’i dus na khyim bdag gñis
gaṅ dag yin pa de dag ni dge tshul ’di gñis yin te | de gñis kyis der smyon la ma btab
pa gaṅ yin pa des da ltar lo bdun kho na lon nas rab tu byuṅ ste | ṅas ’dul ba la ñan thos
rnams kyi bslab pa’i gźi bcas pa gaṅ yin pa ’di (5) gñis kho na la brten nas bag yaṅs su
byas śiṅ ñon moṅs pa thams cad spaṅs pas dgra bcom pa ñid mṅan du byas so ||

