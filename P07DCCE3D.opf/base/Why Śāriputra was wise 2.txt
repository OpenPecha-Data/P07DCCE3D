yaṅ dge sloṅ rnams the tsom skyes nas the tsom thams cad gcod pa saṅs rgyas bcos ldan ’das la
źus pa | btsun pa tshe daṅ ldan pa śā ri’i bus las ci źig bgyis na | las de’i rnam par smin
pas (2) bcom ldan ’das kyis śes rab chen po daṅ ldan pa rnams daṅ | spobs pa chen po daṅ
ldan pa rnams kyi mchog tu bstan | bcom ldan ’das kyis bka’ stsal pa | de ni smon lam gyi
dbaṅ gis te | gaṅ du smon lam btab ce na | dge sloṅ dag sṅon byuṅ ba bskal ba bzaṅ (3)
po ’di ñid la skye dgu’i tshe lo ñi khri thub pa na ston pa de bźin gśegs pa dgra bcom pa
yaṅ dag par rdzogs pa’i saṅs rgyas rig pa daṅ źabs su ldan pa | bde bar gśegs pa | ’jig rten
mkhyon pa | skyes bu gdul bya’i kha lo sgyur ba blan med pa | lha daṅ mi rnams kyi (4)
ston pa | saṅs rgyas bcom ldan ’das ’oṅ sruṅ źes bya ’jig rten du byuṅ ste | de bā rā ṇa sī
na draṅ sroṅ smra ba ri dgas kyi nags na ñe bar rten ciṅ bźugs so ||de’i bstan pa la ’di
rab tu byuṅ nas dge sloṅ gaṅ gis de rab tu phyuṅ ba’i dge sloṅ de de bźin gśegs pa dgu (5)
bcom pa yaṅ dag par rdzogs pa’i saṅs rgyas ’od sruṅ gis śes rab chen po daṅ ldan pa rnams
daṅ spobs pa chen po daṅ ldan pa rnams kyi mchog tu bstan to ||de na ’dis che je sriṅ par
tshaṅs par spyod pa spyad na yod tan gyi tshogs ’ga’ yaṅ ma thob nas ||

de’i ’og tu ’chi ba’i tshe (6) smon lam ’di skad ces | bdag gis bcom ldan ’das de bźin gśegs
pa yaṅ dag par rdzogs pa’i saṅs rgyas yon gnas bla na med pa ’od sruṅ la tshe ji srid par
tshaṅs par spyod pa spyad na yon tan gyi chogs ’ga’ yaṅ mtho ste | bdag gis tshe ji srid
par tshaṅs par spyod pa (7) spyad pa’i dge ba’i rtsa ba ’dis bcom ldan ’das de bźin gśegs
pa yaṅ dag par rdzogs pa’i saṅs rgyas ’od sruṅ gis bram ze’i khye’u bla ma la | bram ze’i
khye’u khyod ma ’oṅs pa’i dus na skye dgu’i tshe lo brgya thub pa na de bźin gśegs pa dgra
bcom pa yaṅ dag par rdzogs pa’i (44b1) saṅs rgyas rig pa daṅ źabs su ldan pa | bde bar gśegs
pa | ’jig rten mkhyen pa | skyes bu ’dul ba’i kha lo sgyur ba bla na med pa | lha daṅ
mi rnams kyi ston pa | saṅs rgyas bcom ldan ’das śākya thub pa źes bya bar ’gyur ro źes luṅ
bstan pa de’i bstan pa la (2) bdag rab tu byuṅ nas ñon moṅs pa thams cad spaṅs nas dgra
bcom pa ñid mṅon du byed ciṅ | ji ltar mkhan po ’di bcom ldan ’das de bźin gśegs pa yaṅ dag
par rdzogs pa’i saṅs rgyas ’od sruṅ gis śes rab chen po daṅ lhan pa rnams daṅ | spobs pa
(3) chen po daṅ ldan pa rnams kyi mchog tu bstan pa de bźin du ||bdag kyaṅ bcom ldan ’das
śākya thub pa | śākya ’i seṅ ge | śākya ’i rgyal po gtso bo des śes rab chen po daṅ ldan
pa rnams daṅ | spobs pa chen po daṅ ldan pa rnams kyi mchog tu bsten par gyur cig ces gdab
(4) bar brtsams pas smon lam de’i dbaṅ gis da ltar de bźin gśegs pas śes rab chen po daṅ
ldan pa rnams daṅ | spobs pa chen po daṅ ldan pa rnams kyi mchog tu bstan to ||yaṅ dge sloṅ
rnams the tshom skyes nas the tshom thams cad gcod pa saṅs rgyas bcom ldan ’das (5) la źus
pa | btsun pa tshe daṅ ldan pa maud gal gyi bu chen pos las ji źi ga bgyis na las de’i
rnam par smin pas rdzu ’phrul che ba daṅ mthu che bar gyur | bcom ldan ’das kyis bka’ stsal
ba | dge sloṅ dag maud gal gyi bu ñid kyis las tshogs rñed pa | rkyen yoṅs su bsgyur ba
| (6) ’od pa bźin du ñe bar gnas pa gdon mi za par ’byuṅ bar ’gyur bdag byas śiṅ bsags pas
maud gal gyi bu ñid kyis las byas śiṅ bsags bdag gźan su źig gis so sor myoṅ bar ’gyur |
dge sloṅ dag las byas śiṅ bsags pa dag ni phyi rol gyi sa’i khams la rnam par smin (7) par
ma ’gyur | chu’i khams la mi ’gyur | mo’i khams la mi ’gyur | rluṅ gi khams la mi ’gyur gyi
| ’di ltar las dge ba daṅ mi dge ba byas śiṅ bsags pa dag ni zin pa’i phuṅ po daṅ khams
daṅ skye mched dgal rnam par smin par ’gyur te | las rnams bskal ba brgyar (45a1) | yaṅ ni
| chud mi za ba’aṅ tshogs daṅ dus ||rñed na lus can rnams la ni ||’bras bu dag tu ’gyur
ba ñid ||dge sloṅ dag sṅon byuṅ bgroṅ khyer bā rā ṇa sī nas ha caṅ thag mi riṅ ba’i bsti gnas
śig na draṅ sroṅ byams pa’i bdag ñid can | sñiṅ rje daṅ (2) ldan pa | sems can thams cad
la byams pa źig ’dug go ||ji tsam na mi dbul po źig śiṅ khur thogs te bsti gnas der soṅ
nas śiṅ khur phog ste ṅal so źiṅ ’dug pa draṅ sroṅ des mthoṅ nas | de de la sñiṅ rje skyes
te ñon moṅs pa ’di sṅon gyi las kyi ñes pas mir skyes (3) kyaṅ tshegs chen pos ’tsho ba
sbyor bar byed kyis | bdag gis ’di rab tuṅ byuṅ ṅo sñam nas smras pa | bu khyod su źig yin
| des smras pa | ’phags pa bdag ni mi dbul pa śiṅ gis ’tsho ba sbyor ba źig lags so ||draṅ
sroṅ gis smras pa | bu ’o na khyod ci’i phyir rab tu mi (4) ’byuṅ | des smras pa | ’phags
pa bdag ni mi dbul po źig ste śiṅ btsoṅs śiṅ btsoṅs nas tshegs chen pos ’tsho ba skyoṅ bar
bgyid pa lags na | su źig gis bdag rab tu ’byin par ’gyur |

de nas draṅ sroṅ de byams pa’i bdag ñid can yin pa’i phyir śin tu sñiṅ (5) rje skyes nas des
de la smras pa | bu khyod rab tu ’byuṅ bar ’dod dam | des smras pa | ’phags pa bdag rab tu
’byuṅ bar ’tshal gyis thugs brtse ba’i slad du bdag rab tu dbyuṅ du gsol | drar sroṅ des
de rab tu phyuṅ nas lhuṅ bzed daṅ chos gos dag kyaṅ bkrus śiṅ kha (6) ba sgyur te byin nas
smras pa | bźin bzaṅs gal te khyod kyis yon tan gyi tshogs cuṅ zad thob na kho bo la rjod
cig | des de la de bźin du bgyi’o źes khas blaṅs so ||de phyogs gcig tu soṅ nas mkhan po
med pa daṅ slob dpon med par byaṅ chub kyi phyogs daṅ mthun (7) pa’i chos sum bcu rtsa bdun
bskyed nas raṅ byaṅ chub mṅon sum du byas so ||des bsams pa | bdag gis draṅ sroṅ de la
khas blaṅs pas soṅ la de la ñe bar bstan par bya’o sñam mo ||bar gñid chen po de dag ni lus
kyis chos ston gyi tshig gis mi ston pas da de la rjes su sñiṅ brtse (45b1) ba’i phyir des
ṅaṅ pa’i rgyal po ’dab ma brkyaṅ ba ltar steṅ gi nam mkha’ la mṅon par ’phags nas ’bar
ba daṅ | gsal ba daṅ | char ’bebs pa daṅ | glog ’byin pa’i cho ’phrul dag bya thar brtsams
so ||so so’i skye bo ni rdzu ’phrul la myur du sems gtod par byed (2) pa yin pas draṅ sroṅ
de śiṅ ljon pa rtsa ba nas bcad pa bźin du raṅ saṅs rgyas de’i rkaṅ pa gñis la gtugs nas
smras pa | ’phags pa khyod kyis yon tan gyi tshogs ’di lta bu baRñesa sam | thob bo ||des
bsams pa | ’phags pa ’dis yon tan gyi tshogs cuṅ zad thob (3) pa gaṅ yin pa de thams cad
bdag la brten nas thob pa yin no sñam nas | des raṅ saṅs rgyas de’i rkaṅ pa gñis la phyag
’tshal te smon lam ’di skad ces | ’di ltar ’phags pa ’di rdzu ’phrul che ba daṅ mthu che ba
de bźin du | bdag kyaṅ dge ba’i rtsa ba ’dis rdzu ’phrul che ba (4) daṅ mthu che bar gyur
cig ces btab po ||dge sloṅ dag de la de’i tshe de’i dus na draṅ sroṅ gaṅ yin pa de ni dge
sloṅ mo.auda gal gyi bu ’di ñid yin te | des raṅ saṅs rgyas la mchod pa byas nas smon lam
btab pa gaṅ yin pa de’i las kyi rnam par smin pas de ltar rdzu ’phrul che ba (5) daṅ mthu
che bar gyur to ||dge sloṅ dag de ltar na las gcig tu gnag pa rnams kyi rnam par smin pa
ni gcig tu gnag pa yin la | las gcig tu dkar pa rnams kyi rnams par smin pa yaṅ gcig tu dkar
pa yin | las ’dren ma rnams kyi rnam pa smin ba yaṅ ’dren ma yin (6) no ||dge sloṅ dag
de lta bas na lag gcig tu gnag pa rnams daṅ ’dren ma rnams spaṅs te ||las gcig tu dkar ba
rnams la brtsal bar bya ste | dge sloṅ dag khyod kyis de ltar bslab par bya’o || ||

’dul ba gźi | bam po lṅa pa |

